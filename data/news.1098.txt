وەزارەتی‌ دارایی‌‌و ئابووری‌ حكومەتی‌ هەرێمی‌ كوردستان رایگەیاند" ئەم هەفتەیە موچەی‌ وەزارەتەكانی‌ ناوخۆو شەهیدان‌و تەندروستی‌‌و ئەنجوومەنی‌ ئاسایش دەدرێت.
دەشڵێت هەركاتێك پارەی فرۆشی‌ نەوتەكە لەتوركیاوە بهێنرێتەوە، ئەوا سەرجەم وەزارەتەكان وەریدەگرن.
روونیكردەوە" وەزارەتی‌ دارایی‌ پێداگیری دەكات كەموچەی‌ مانگی‌ ئایاری‌ سەرجەم وەزارەتەكان لەپێش جەژندا دابەشبكات، بەڵام لەبەرئەوەی‌ ئەو پارەیەی‌ حكومەتی‌ هەرێم لەداهاتی‌ نەوت هەیەتی‌‌و لەبانكەكانی‌ توركیایە بەدۆلارە، بۆیە بەئاسانی‌ ناتوانێت بیكاتە دینار.
ئەو سەرچاوەیەی وەزارەتی دارایی گوتیشی" وەزارەت چوار بانكی‌ راسپاردووە پارەكە بهێننەوەو بیگۆڕنەوە بەدینار، بەڵام كاری گۆڕینەوە ئاسان نییەو زەحمەتە پێش جەژن بكرێت.
