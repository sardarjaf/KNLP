ئاژانسی دیجلە رایگەیاند لەئەنجامی هێرشێكی یەكینەكانی پاراستنی سڤیل بۆسەر زرێپۆشێكی سوپای توركیا، لە شارۆچكەی نسێبینی باكووری كوردستان، دوو پۆلیس كوژرانء چواری دیكەش بریندار بوون.
بەپێی زانیاریەكان زرێپۆشەكە ویستوویەتی بەمەبەستی پەلاماردانی هاووڵاتیان، بچێتە ناو یەكێك لە گەڕەكەكانی شارۆچكەكەء هێزەكانی یەپەسە تەقاندوویانەتەوە.
هێزەكانی یەپەسە بە ئاژانسەكانیان راگەیاندووە كە لەماوەی چوار رۆژی رابردوودا هەڤدە ئەندامی هێزە ئەمنیەكانی توركیایان كوشتووە.
داڕشتنی ستراتژی نوێی كاربەدەستانی توركیا بۆ سەر ناوچەكانی باكووری كوردستان لەكاتێكدایە كە باڵیۆزخانەی ویلایەتە یەكگرتووەكانی ئەمریكا لە ئەنقەرە لە ئەنجامدانی هێرشی چەكداری دژی گەشتیارانی بیانی لە شارەكانی ئانتالیاء ئیستەنبۆل هۆشداریی داوە.
گرنگی هۆشدارییەكەی ئەمریكا لەوەدایە كە دەزگا هەواڵگریەكانی ئەو وڵاتە چەند جاری دیكە لەسەر روودانی هێرشی سەربازی لە توركیا هۆشدارییان داوەو هەموو جارێكیش ماوەیەك پاش هۆشداریەكان تەقینەوەیەك لەو وڵاتە روویداوە.
چاودێران پێیانوایە حكومەتی ئەنقەرە لەباتی تەرخانكردنی بڕێكی بەرچاو لە هێزء توانای خۆی بۆ سەركوتی كوردەكانء داڕشتنی ستراتژی نوێ بۆ لێدانیان ئەگەر بیرێكی جیددی لە ئاسایشی خۆی بكردباوە رەنگە تووشی ئەم نائارامیانە نەبوایە.
