زۆرن ئەوانەی لە بواری شانۆدا كاریان كردووەو قسەیان لەسەر ئەم دۆزە كردووە و هەندێك لە توێژەرانی بوارەكەشی سەرقاڵكردووەو جەخت لەوە دەكەنەوەكە نواندن پەروەردەیەو پێویستی بە چەمك و مفرەدەو تێگەیشتنی فرە ڕەهەندەو سەربە گرازێكی دیاریكراونیە واتە ناتوانین لەگۆشەنیگایەكی تاكەكەسیانەوە خوێندنەوەی بۆبكەین و وەكو جۆرێك لەخوونەریت تەماشای بكەین و دووبارەی بكەینەوە وەكو لەم رۆژانەدا بەچاوی خۆمان دەیبینین هەندێك لەو كەسانەی كە خۆیان سەرقاڵكردووە بەم كارەوە بە (نووسین ، درامای تیڤی ، شانۆو كایەكانی تر….)
هەموویان دەبینین یەك جۆر كەسەو هەمووئەم كارانە دەكات بەمانایەكی تر : ( لەوتوێژەكانی شەقام و گفتوگۆی تیڤی و رادیۆو كاتی نواندن و هەمووئەوانی تر ) دا هەرهەمان كەس و بەهەمان جۆرو دووبارە دەیبیبنینەوە كە ناگۆڕێت و تەنانەت لەهیچ كام لەو بەرهەمانەدا قاتی چاكەت و پانتۆڵەكەشی ناگۆرێت گوایە رۆشنبیرەو و ئەمە كاری نواندنە !
شانۆ پێویستی بە لێكۆڵینەوەو توێژینەوەو گەڕان هەیە ، پێویستی بە مەعریفەیەنەك داڕشتن !!
ئەمەش لە شانۆی نوێدا ناودەبرێت بە “دراساتی بونیادی – Interdisci plenary”كەلەڕووی تیۆریەوە سوودی بۆ نمایش و بابەتەكانی نمایش و بیرو روئیای نمایش هەیەو زۆر لەمانەش پەیوەستن بە حەقلە مەعریفیەكانی ترەوە وەكو ( فەلسەفە و دەرووناسی و سیاسەت و مێژوو ئابووری ) و دواتریش سەربار خستنی سروشتی حاڵ بۆتوێژینەوەی ئەدەبی شانۆو پاشان بۆمەشق و ڕاهێنانە پەروەردەییەكانی ئەكتەر، چونكە بیرمان نەچێت كێ‌ نواندن دەكات ؟ !
بێگومان ئەكتەر !!
بەڵام ئەگەرپسوپۆڕیەكەی ئەم بوونەوەرە داهێنەرە هونەرمەندە پچوككرایەوە لەفۆرمێكدا و لە ناونیشانێكدا چی؟!!
فۆرمی دووبارەی نواندن بەرەو ناشرینی و كەمدەستی و نەشارەزایی سەردەكێشێت و دەبێتە(خوو- habit) ، لەپاشاندا بۆ دروستكردنی نازناو و دانە پاڵی شتێك كەناوی خۆی بەخۆیەوەتی لەوانە (درۆكردن ) ، تاكو ئێستاش زۆرلەبكەرانی بوارەكە ئەم پسپۆڕیەگرنگە بە (درۆكردن ) دەزانن ، بەڵام لێرەدا پرسیاری ئەوەمان لادروستدەبێت ئەگەر (نواندن ) درۆكردن بێت كەواتە دەزگاهونەری و ئەكادیمیەكانی وەكو ” زانكۆوپەیمانگاكان” كاریان چییە؟!
(4 ساڵ) خوێندنی زانكۆو (5ساڵ) خویًًًَندنی پەیمانگا لە پاشان دەوڵەت بڕوانامەی (درۆكردن) دەداتەا فێرخوازان ؟!
!یان دایكان و باوكان (كچ و كوڕەكان ) یان دەنێرن بۆئەوەی فێری ( درۆكردن ببن )؟!
ئیتر (تەكنیك و مەشق و پەروەردەو ……) رۆڵێكیان نامێنێت ؟!
زۆربە خێرایی دەتوانین لەماوەیەكی كەمدا بزانین ئەوكەسانە كێن كە ئەم دەستەواژەو ناوناتۆرانە بڵاودەكەنەوە ؟!
ناسنامەی هونەریان چییە؟!
سەربەكام جیلن و چۆن لەشانۆ بەگشتی و نواندن تێدەگەن ؟!
هاوزەمان لەگەڵ ئەو دۆخە خراپەی شانۆدا ، ئەم كەسانە دۆخێكیان دروستكردووە مرۆڤ نەتوانێت لە شانۆدا كاربكات و كەسانێك پێویست نەبن پسپۆربن چونكە باوەڕیان بە (پسپۆری) نیە!!
كەواتە ئەگەر وایە : بۆچی دەوڵەت ئەو توانا مرۆیی و ماددیە زۆرە بۆ بوارێكی وامەترسیدار تەرخاندەكات؟!
كەچەند ساڵێكە ئەم خووە بۆتە هۆی بڵاو كردنەوەی پەتای درۆكردن؟!
هەرئەم بۆچوونەشم دەمگەیەنێتە ئەوەی بڵێم : كاتێك پسپۆری نواندن دەبێت بە درۆكردن ئیتر پرۆسەی پەروەردەی شانۆو خوێندنی ئەكادیمی و مە عریفەی شانۆیی جێگەی گومانن ..چونكە جڤاتێك بە درۆكردن بینابكرێت بێگومان لە درۆزنیشی كەم نابێت …
