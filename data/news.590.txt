قەیوان لەساڵانی کۆتایی هەشتاکان لەڕیگەی بەرگری و داستانێکی پێشمەرگانەوە بوو بەسیمبوڵێک بۆ بەرگری یەکێتی و شۆڕشی نوێ .
هەمان ناو لەساڵانی دوای راپەڕینەوە بەتایبەت لەسەرەتاکانی دەیەی دووەمی دوای ڕاپەریندا لەڕێگای گروپێکی سەرمایەگوزاری نیشتیمانیەوە جارێکی دیکە و لەقۆناغێکی دیکەی میژوویی جیاوازا دەبێتەوە بەسیمبوڵ .
سیمبوڵ وەکو دەستێکی ڕاقی و ئەمین بۆ بنیاتنان و ئاوەدانی، سیمبوڵ بۆ کاری خێرخوازی و بەخشندەیی.
دەرکەوتنی قەیوان بەم شوناسە جیاوازانەوە و لەکۆمەڵێک جومگەی جیاوازی گرنگی ئەم هەرێمەدا سەرەتای دەرکەوتنی نوخبەیەکی سەرمایەگوزاری نیشتیمانیی گرنگ بوو.
نوخبەیەک کەلەپاڵ نوخبە سیاسی و مەعریفی و کۆمەڵایەتیەکەدا و بەهۆی هەوڵ و هیمەتە بەرچاوە جیاوازیەکانیەوە دەتوانێت لەبواری سەرمایە گوزاری نیشتیمانی و ژێرخانی کۆمەڵایەتیدا ڕۆڵێکی نیشتیمانپەروەرانەی گەورە و گرنگ وازی بکات.
ئەوەی قەیوان لەکۆمپانیایەکی کار و سەرمایەی موجەڕەد تێدەپەڕێنێت بەتەنها هەڵمەتە گەورە و گرنگەکانی قەیوان نیە لەبواری وەبەرهێنان و بنیاتنانی شاری چراخان و پڕ لەخزمەتگوزاری و بەکواڵێتی بەرز، بەلکو وێڕای ئەوانەش ئەوەی قەیوان لەئەوانی دیکە بەتەواوتی جیادەکاتەوە بریتیتیە لەپرسی وەبەرهێنان لەبواری مرۆیی بەتایبەت ئەو بوارە مرۆییە گرنگانەی کەپیویستیان بەئازایەتی و بەخشینێکی مادی مەلموس هەیە وەکو بوارەکانی خیرخوازی و دەستگرۆیی هەژاران و سێکتەرە خزمەتگوزاریەکانی وەکو بواری تەندروستی و پەروەرەدەیی.
ئەوەی لەمەڕاسیمەکەی قەیواندا جیگای سەرنجی من و زۆرێک لەوانەبوو کەبەپۆست و پارەی هیج بابایەکی سیاسی و سەرمایەگوزارەوە سەرسام نین، دواجوڵەی گروپی کۆمپانیاکانی قەیوان بوو لەسەردەمی متبوون و سستبوون و بەستەلەکی ئاوەدانی و خزمەتگوزاری سلێمانیدا، جوڵەیەک کەوێڕای ئەوەی دەتوانێت نوینەرایەتی هەموو کەرتە سیاسی و کۆمەڵایەتیە جیاو جیاوازەکان لەسەردەمی دڕدۆنگی سیاسی و کۆمەڵایەتی و مەعریفی ئێستای سلێمانیدا بەیەکەوە کۆبکاتەوە تیایشیدا قەیوان دەتوانێت سەردەمێکی دیکەی جیاو جیاواز و پرسی پێشەنگبونی خۆی ڕابگەیەنێتەوە بەتایبەت ئەوکاتانەی قەیوان لەچەند پڕۆژەیەکی قازانج نەویستدا پرسی وەبەرهێنان لەبواری مرۆیی و سێکتەری پەروەردەدا بەشێوەیەکی مەیدانی دەکات بەدیفاکتۆ.
لەهەموو ئەوانەش گرنگتر دەستپێشخەری قەیوان بوو لەکردنەوەی سەنتەرێکی پەورەرەیی هاوچەرخ لەبواری پەروەردە و فێرکردن بۆ مناڵانی خاوەن پیداویستی تایبەت، بوارێک کەبەداخەوە وێڕای ئەوەی ژمارەی ئەو مندالانە لەئاستێکی بەرزدایە بەڵام هەتا ئێستا هیج پڕۆژەیەکی جدی نەلەکەرتی تایبەت و نەلەکەرتی حکومیدا بوونی نەبووە.
قەیوان ئەگەر لەیادەوەری شۆڕش و سەردەمی بەرگری و پیشمەرگایەتیدا وەکو یادەوەریەکی زیندووی پیرۆز تۆمار کرابێت ئەوا لەئێستادا و لەڕیگەی چەندین کاری نایابی وەبەرهێنانی خیرخوازی و کاری مرۆیی پیرۆزی قازانج نەویستی کۆمپانیای قەیوانەوە جاریکی دیکە قەیوان بەشێوەیەکی پۆزەتیڤتر لەناو یادەوەری شاریکی زیندووی وەکو سلیمانی و گەرمیان و راپەڕین و کوبانێ و کوردستاندا دەبێتەوە بەناوێکی پیرۆز .
ناوێک کەهەتا دێت سەرنجی زیاتری کۆمەڵگای کوردی بەهۆی هەڵمەتە جیاو جیاوازە خێرخوازیەکانیەوە بۆخۆی ڕادەکێشێت.
