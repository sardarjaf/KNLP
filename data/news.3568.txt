بەپێی ڕاپرسیەکی کەناڵی فەرمی ٢ی تەلەفزیۆنی ZDF ی ئەڵمانی کەدوێنێ هەینی ٢٥ی ئاب سەرەنجامەکەی بڵاوکردەوە لەسەدا ٧٢%ی ئەڵمانەکان ئەوانەی کەمافی دەنگدانیان هەیە لەگەڵ ئەوەدان ئەڵمانیا دەبێ فشاری زیاتری ئابوری بخاتە سەر تورکیاو لەسەدا ٢٢%ش لەگەڵ ئەو فشارەدانین.ئەمە لەکاتێکدایە کەحکومەتی ئەڵمانیا ماوەی مانگێک زیاترە دەستبەرداری سیاسەتی میانڕەوانەبووە بەرامبەر بەئەردۆگان ئەمەش بەهۆی دەسگیرکردنی چالاکوانی یاسایی ئەڵمانی "پیترشوینر"لەکاتی خۆشیدا زیگمار گابریلی وەزیری دەرەوەی ئەڵمانیا سەبارەت بەسەفەرکردن بۆتورکیا ڕێنمایی و هوشیاریدایە ئەڵمانەکان و ئەو کۆمپانیا ئەڵمانیانەی کەکاری وەبەرهێنان لەو وڵاتەدا ئەنجامئەدەن..لەمیانەی چاوپێکەوتنێکیشدا وەزیری دەەروەی ئەڵمانیا لەگەڵ ڕۆژنامەی "بیڵد"دا کەدوێنێ ٢٥ی ئاب بڵاوکرایەوەو لەوەڵامی پرسیارێکدا کەپێی دەڵێن ئەگەر وەک وەزیر بۆ پشوی هەفتە لەتورکیا دەبمێنیتەوە..؟ زیگمار گابریل لەوەلامدا دەڵێ..لەو بڕوایەدا نیم بڵێم پشوی هەفتە لەتورکیا بەویژدانێکی ئاسودەوە بتوانم بەسەربەرم وەک ئاماژەیەک بۆ مەترسی دەسگیرکردن لەتورکیا وتیشی هەرکەسێکیش وا بیبینێ بڕیارێکی باش ئەدات چونکە ئێمە وەک دەوڵەت ناتوانین لەبری هیچ یەکێک بڕیاربەین..ڕۆژنامەکە ئەوەشی نوسیوە کە وەزیری دەرەوە هیچ بڕیارێکی قەدەغەکردنی سەفەری دەرنەکردووە بۆ تورکیا جگە لەهۆشداری و رێنمایی ..جگەلە بۆچون وئەم لێدوانە وەزارەتی دەرەوەش ئاشکرایکرد کەپلانێکی دیاریکراوی فەرمی نیە سەبارەت بەسەفەرکردن بۆ تورکیا..لەبەرامبەر ئەم لێدوانەی وەزیری دەرەوەشدا کەلەرۆژنامەی بیڵد دا بڵاوکرایەەوە"عەلی یەلدەرەم"ی سەرۆک وەزیرانی تورکیا هۆشداریدایە زیگمار گابریلی وەزیری دەرەوەی ئەلمانیاو داوایلێکرد دەست وەرنەداتە کاروباری ناوخۆی تورکیاو لەکۆنگرەیەکی ڕۆژنامەنوسیدا وتی "دەست وەرمەدەرە کاروباری ناوخۆی تورکیا بایەخ بەکاروباری خۆت بدە،بایەخ بەوڵاتەکەت بدە هەوڵ مەدە خۆت بەسەر تورکیادا بسەپێنی چونکە کەس ناتوانێ بەسەر تورکیدا خۆی بسەپنێ.."ئەمەش ئاماژەیەک بوو بەو قسانەی زیگمار گابریل کەلەو چاوپێکەوتنەدا وتبووی تورکیا هەرگیز ناتوانێت بەشداری دانوساندنێکی ڕاستەقینە بکات بۆ بەئەندامبوون لەیەکێتی ئەوروپادا مادام جارێ رەجەب تەیب ئەردۆگان سەرۆکی تورکیایە..قوڵبونەوەی ناکۆکیەکانی نێوان ئەنقەرەو بەرلین لەدوای ئەوە هات کەئەڵمانیا ڕێگەی بە سیاسەتمەداران و بەرپرسانی تورکیا نەدا هەڵمەتی پروپاگەندە لەناو تورکەکانی ئەڵمانیادا بۆ ریفراندۆمی گۆڕانکاری دەستوور لەبەرژەوەندی دیکتاتۆریەتی ئەردۆگان بکەن و دواتر ڕێگەگرتنی تورکیا لەسەردانی پەرلەمانتارانی ئەڵمان بۆلای سەربازەکانیان لەبنکەی ئینجەرلیک جگەلە دەسگیرکردنی رۆژنامەنووسی ڕۆژنامەی "دی ڤێڵتی ئەڵمانی یوسیل دینیز و وەرگیڕی ئەڵمانی میسالی تولو کۆرلۆ"..
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
