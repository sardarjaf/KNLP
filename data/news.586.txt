له‌لایه‌ن كۆمه‌ڵه‌ی‌ قوربانیانی‌ كیمیابارانی‌ هه‌ڵه‌بجه‌ به‌یاننامه‌یه‌ك خوێنرایه‌وه‌ و داوایانكرد چیتر تاوانه‌كانی‌ هه‌ڵه‌بجه‌ و سه‌رده‌شت دووباره‌ نه‌بنه‌وه‌، داواشیان له‌ رێكخراوه‌ نێوده‌وڵه‌تییه‌كان كرد كه‌ رێگا له‌و كۆمه‌ڵكوژییه‌ی‌ چه‌كدارانی‌ داعشه‌وه‌ بگرن كه‌ به‌رانبه‌ر به‌ گه‌لی‌ كوردی‌ ئه‌نجام ده‌ده‌ن.
بیست و هه‌شت ساڵ تێده‌په‌ڕێت به‌سه‌ر یه‌كێك له‌ گه‌وره‌ تاوانه‌كانی كۆتایی سه‌ده‌ی رابردوودا، ئه‌ویش تاوانی كیمیابارانكردنی شاری سه‌رده‌شتی رۆژهه‌ڵاتی كوردستان بوو له‌لایه‌ن رژێمی روخاوی پێشووی عیراقه‌وه‌ كه‌ بووه‌ هۆی شه‌هیدبوونی 116 كه‌س و برینداربوونی هه‌زاران كه‌س له‌ هاوڵاتیانی مه‌ده‌نی شاره‌كه‌ به‌ به‌رچاوی رێكخراوه‌كانی مافی مرڤ له‌ جیهاندا، شاری سه‌رده‌شت نغرۆی گازی خه‌رده‌ل و سیانید كرا.
بێده‌نگی ئه‌وكاته‌ی كۆمه‌ڵگه‌ی نێوده‌وڵه‌تی و رێكخراوه‌ جیهانییه‌كان له‌ ئاست ئه‌م تاوانه‌ دڕندانه‌یه‌دا، جورئه‌تی زیاتری به‌خشیه‌ رژێمه‌كه‌ی به‌غدا، تا له‌سه‌ر زوڵم و سته‌مه‌كانی به‌رده‌وام بێت، به‌جۆرێك دڕنده‌یی و تاوانكاری ئه‌و رژێمه‌ له‌ تاوانی كیمیابارانی هه‌ڵه‌بجه‌دا گه‌یشته‌ لوتكه‌.
به‌ڕێزان هه‌روه‌ك چوَن رژێمی به‌عس رسوای مێژوو بوو، به‌ڵێن ده‌ده‌ین هاوڕێ له‌گه‌ڵ كۆمه‌ڵه‌ی قوربانیانی كیمیابانی سه‌رده‌شتدا له‌ خه‌بات و كاری رێكخراوه‌ییماندا به‌رده‌وام بین بۆ به‌دادگایی گه‌یاندنی ئه‌و كه‌س و كۆمپانیایانه‌ی كه‌ هاوكاری رژێمی به‌عس بوون له‌ پڕچه‌ك كردنیدا، تا به‌سزا گه‌یاندنیان و قه‌ره‌بووكردنه‌وه‌ی قوربانیان و زیان لێكه‌وتوان.
لێره‌شه‌وه‌ داوا ده‌كه‌ین كه‌ (كۆماری ئیسلامی ئێران) هاوكار بێت له‌ به‌ده‌ستهێنانی دۆكیۆمێنت و به‌ڵگه‌ی پێویست له‌سه‌ر كیمیابارانی سه‌رده‌شت و هه‌ڵه‌بجه‌.
به‌ڕێزان هه‌روه‌ك چۆن شاری سه‌رده‌شتی خۆشه‌ویستمان هه‌رگیز له‌یاد نه‌كردووه‌ وه‌ك ده‌سته‌خوشكی هه‌ڵه‌بجه‌ ناوزه‌دمان كردووه‌ هاوكات هه‌موو ئاماده‌ییه‌كی خۆمان ده‌رده‌بڕین له‌ هاوسۆزی و هاوكارییكردنی كه‌سوكاری قوربانیانی سه‌رده‌شت و به‌ره‌وپێشبردنی دۆسێی كیمیابارانی ئه‌و شاره‌ له‌ هه‌ر شوێن و لایه‌كی په‌یوه‌ندیداردا بێت.
به‌ڕێزان.. له‌كاتێكدا یادی ئه‌م تاوانه‌ گه‌وره‌یه‌ ده‌كه‌ینه‌وه‌ ئێستاش له‌ كۆبانێ تاوانی ره‌شه‌كوژی تۆقێنه‌ر رووبه‌ڕووی هاوخوێن و هاونیشتیمانییه‌كانمان ده‌بێته‌وه‌، دیسان تیرۆر منداڵ و ژنی كوردی داوه‌ته‌وه‌ به‌ر دڕندانه‌ترین شێوازی كوشت و بڕ.
تكا ده‌كه‌ین كۆمه‌ڵگه‌ی نێوده‌وڵه‌تی  و رێكخراوانی مافی مرۆڤ چیتر رۆڵی ته‌ماشاكه‌ر نه‌بینن، به‌هه‌ر شێوه‌یه‌ك هه‌یه‌ رێگه‌ بگرن له‌م كرده‌ دڕندانه‌ی كه‌ دژ به‌ هه‌موو به‌هاكانی.
