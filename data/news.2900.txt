وەزارەتی پێشمەرگە لەراگەیەندراوێكدا ڕایگەیاند، شەڕێکی قورس لە میحوەرەکانی باشیک و تلسقۆف و خازر لە نێوان پێشمەرگە و داعش بەردەوامە.
وەزارەتی پێشمەرگە ڕایگەیاندووە، لە سەر لە بەیانی ئەمڕۆوە 3ی ئایاری 2016 داعش لە چەند بەرەیەکەوە هێرشی کردووەتە سەر هێزەکانی پێشمەرگەو شەڕێکی قورس لە میحوەرەکانی باشیک و تلسقۆف و خازر لە نێوان پێشمەرگە و داعش بەردەوامە.
هاوکات وەزارەتی پێشمەرگە ڕاشیگەیاندووە، هێرشەکانی داعش بۆ پەکخستنی پلانەکانی پێشمەرگە و هاوپەیمانانە بۆ کۆنتڕۆڵکردنەوەی موسڵ لە هێرشەکانیشدا پێشمەرگەی شەهید و برینداری هەیە.
