بە پێی ئەو زانیاریانەی كە دەست (ڕێگای كوردستان) كەوتوون لە كاتی هەڵكەندنی بیری ئاودا لە لایەن هاوڵاتییەكەوە لە گەڕەكی مەممدودەی كەركوك گۆڕێكی بە كۆمەڵ دۆزرایەوە كە ئێسك وپروسكی منداڵی تێدایەو مێژووەكەی بۆ سەردەمی ڕژێمی بەعسی لە ناوچو دەگەڕێتەوە.
هەر بە پێی زانیارییەكان ئەو شوێنەی كە گۆڕە بە كۆمەڵەكەی تێدا دۆزراوەتەوە لە سەردەمی ڕژێمی بەعس بارەگای سوپای قودسی ئەو ڕژێمە بووە ودوای گەیشتنی پۆلیسی كەركوك بۆ سەر گۆڕەكە ئیسك وپروسكەكانی ناویان بۆ بزیشكی دادوەری كەركوك گواستۆتەوەو دەست بە لێكۆڵینەوەش لەو بارەیەوە كراوە.
