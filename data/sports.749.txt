ئاورێلیۆ دی لاورینتیس سەرۆكی یانەی ناپۆلی ئاشكرایكرد، لەماوەیەكی كورتدا پشكنینی پزیشكی بۆ پیپی ریێنای گۆڵپارێزی بایەرن میونشن ئەنجام دەدەین.
گۆڵپارێزە ئیسپانییەكە، وەرزی رابردوو لە باڤاری چانسێكی زۆری پێنەدرا و تەنها لە سێ یاری بەشداریكرد.
لەم چەند رۆژەشدا بایەرن گۆڵپارێزێكی دیكەی كڕی و هێندەی دیكە چانسی ئەو یاریزانە كەم بووەوە.
سەرۆكەكە بۆ رادیۆ كیس كیس وتی “لەم ماوەیەدا چاومان بەیەك دەكەوێت و پشكنینی پزیشكی ئەنجام دەدات.
ئەگەر هەمووشتێك بێ كێشە بڕوا ئەوا راستەوخۆ گرێبەستی لەگەڵدا دەكەین”.
پیپێ پێشتر لە وەرزی دوو هەزارو سێنزدە بۆ دوو هەزارو چواردە بە خواستن یاری بۆ ناپۆلی كرد و لە چل و سێ یاریدا بەشداربوو.
ناوبراو دەبێتە یەكەم گرێبەستی ساری راهێنەری نوێی ناپۆلی .
