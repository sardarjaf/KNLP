قایمقامیەتی قەزای خورماتوو لە راگەیەندراوێكدا ڕایگەیاند، وەزارەتی ناوخۆی عێراق هاوڵاتی کورد دادەمەزرێنێت بۆ ڕاگرتنی هاوسەنگی پێکهاتەکان لەو شارەدا.
بەپێی ڕاگەیەندراوەکەی قایمقامیەتی قەزای خورماتوو، ئەو گەنجانە کوردانەی کە تەمەنیان لە ١٨ بۆ ٣٥ ساڵدایە دەتوانن ناوی خۆیان تۆماربکەن بۆ ئەوەی لەسەر میلاکی وەزارەتی ناوخۆی عێراق دابمەزرێن لە بەشەکانی (پۆلیسی خۆجێی، پۆلیسی پاسەوانی بیناکان، FBS پۆلیسی فریاکەوتن، فەوجی ٧ عەقید مستەفا).
هەربەپێی ئەو ڕاگەیەندراوە ئەو دامەزراندنە لەسەر داواکاری بەرپرسانی شاری خورماتوو بووە بۆ ڕاگرتنی هاوسەنگی لەنێوان پێکهاتەکانی شارەکە.
