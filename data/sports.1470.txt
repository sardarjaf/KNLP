هەڵبژاردەی چیلی خاوەن یاریگاو جەماوەرو میوانداری و رووبەرووی هەڵبژاردەی پیرۆ بۆوەوە، لە یەكەم یاری قۆناغی چوارگۆشەی زێرین كە لەبەرەبەیانی رۆژی سێشەممە كات 2،30 ئەنجام درا، هەردوو هەڵبژاردە لەگێمی یەكەمدا چەندین هێرشی مەترسیان بۆ سەر گۆلی یەكتر ئەبردو تا لەخولەكی 20 ناوبژیوانی یارییەكە یاریزانێكی پیرۆی بەكارتی سوور دەركردە دەرەوەو بەم شێوە تارادەیەك بلانسی یارییەكە گۆڕاو لێرەدا كوڕانی لارۆخا توانیان بەباشی سوود لەوبریاڕەی ناوبژیوان وەربگرنو تا لەخولەكی 42 لەرێگای ڤارگاسەوە گۆلی یەكەمی خۆیان تۆماركرد.
هەڵبژاردەی پیرۆ سەرەڕای دەركردنی یاریزانێكی لەتایمی دووەم بەڵام دەستە وەستاو نەبوونو توانیان لەهەڵەیەكی گاری میدل ئەنجامەكە یەكسان بكەنەوەو بەڵام خۆشیەكانی پیرۆ زۆری نەخایاندو جارێكیتر ڤارگاس چیلی كردەوە پێشەنگو یارییەكەیان بەئەنجامی 2-1 بردەوە.
بەمەش چیلی تیپی خاوەن یاریگا بۆ یاری كۆتایی كوپا ئەمریكا سەركەوتو چاوەڕیی براوەی یاری نێوان ئەرجەنتینو پاراگوای دەكات كەبڕیارە بەرەبەیانی رۆژی چوارشەممە كات 2.30 ئەنجام بدرێت.
شایانی ئاماژە بۆ كردنە (ڤارگاس) یاریزانی هێلی هێرشبەری چیلی بەباشترین یاریزانی یاری نێوان هەردوو هەڵبژاردە دیاریكرا.
