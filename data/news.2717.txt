له‌و به‌نزیخانه‌یه‌دا كه‌ په‌یامنێری خه‌ندان وێنه‌كانی گرتووه‌، زیاتر له‌ 250 په‌ڕه‌سێلكه‌ له‌بنمیچی به‌نزیخانه‌كه‌دا هێلانه‌یان دروستكردووه‌، ئه‌وه‌ش سه‌رنجی شۆفێران‌و رێبوارانی به‌لای خۆیدا راكێشاوه‌.
ئاراس حه‌سه‌ن، كه‌ له‌به‌نزینخانه‌كه‌دا كارده‌كات، به‌خه‌ندانی وت "حه‌ز ناكه‌ین ئه‌م وه‌رزه‌ كۆتایی بێت له‌به‌رئه‌وه‌ی دروستكردنی هێلانه‌ی ئه‌و په‌ڕه‌سێلكانه‌ زۆر دڵخۆشی كردووین‌و جوانیه‌كی تایبه‌تیشیان به‌وێستگه‌كه‌مان داوه‌".
په‌ڕه‌سێلكه‌ یه‌كێكه‌ له‌و باڵندانه‌ی‌ كه‌ به‌زۆری له‌بنمیچی دیواری خانوو یان باڵه‌خانه‌كاندا هێلانه‌ ده‌كات‌و له‌كوردستانیش له‌وه‌رزی به‌هاره‌ كۆتایی ئه‌و وه‌رزه‌ ده‌رده‌كه‌ون.
