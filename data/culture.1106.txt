کاتێک نامەی دەست لەکارکێشانەوەکەتم بینی٠ دڵم خۆش بووم کە بەئاشکراو ئازادانە دەست لەسەر کیشەو گیروگرفتەکانی یەکێتیت داناوە٠٠ بەڵام ئەوەی بەلای منەوە مایەی سەرنج و شۆک وبێزارکەر بوو٠٠ تۆ ئازایانە و راستگۆیانە، ودوور لە بەرژەوەندی و پاساو دروورستکردن، باست لەجەوهەری حەقیقی و هۆکاری ئەو ئیفرازات و کێشانەت نەکردووو٠ کە هۆکار و موسەبی ئەو بەلا ڕێدانەی یەکێتین، زانستیانەو بابەتیانە و بێلایەنانەو، خەمخۆرانە، نەتخستۆتەڕوو،
بەمانایەکی تر کاک ئازاد جوندیانی، تۆ هیچ کێشەو گرفتت نیە لەگەڵ گەندەڵی و ناشەفایەتی و بە بنەماڵە کردن و کارتێڵ و مافیاکانی ناو یەکێتی، ئەگەر تاڵەبانی لەکایەی سیاسی مابوایە، بەواتایەکی تر کاک ئازاد ، تۆ هیچ
ئارایشەو گرفتت نیە لەچۆنیەتی بەروەبردن و ئیدارەدانی یەکێتی، ئەگەر تاڵەبانی ئامادەگی هەبوایە، خەمخۆریت بۆ شەفافیەت چاکسازایی٠٠ و پاوانکردن و ناعەدالەتی ناو یەکێتی قبوڵ بوو ٠ تا ئەوکاتەی تاڵەبانی پشت و پەنات بێت و لە ئیمتیازات و دەسکەوتەکان بێ بەشی نەدەکردیت؟؟
دەبوایە ئازاد جوندیانی بۆ مێژوو، بۆ نەوەی داهاتوو و بۆ نووسینەوەی مێژووێکی رەخنەگرانە٠ بۆ بەرچاو روونی کادیرو ئەندامان و بنەماڵەی شەهیدان، راستیە تاڵەکەی هۆکاری ئەو سەرگەردانیەی یەکێتیت بخستبایە ڕوو٠
کە تاڵەبانی هۆکاری ئەم سەرگەندانیەی یەکێتیە، بازرگانی نەوت و کۆمپانیاکانی حزب و بەبنەماڵەکردنی یەکێتی، گشتی لەژێر چاودێری و سەرپەرشتی تاڵەبانی کراوە٠
ئایا، کۆمپانیاکانی نۆکان و قەیوان و مۆنۆپۆڵەکەی ئیدارەی گشتی، لەدوای نەخۆشیەکەی تاڵەبانی سەریانهەڵدا؟ ئایا بازرگانی نەوت دوای نەخۆشیەکەی تاڵەبانی بوو؟ ئەی ئەوە کێ بوو لەگەڵ بارزانی لەهۆڵی مامۆستا سەعد لەهەولێر ، قوفلی ناردنە دەرەوەی نەوتی کردەوە؟
هەرخۆت، لە پەیوەندیەکی تەلەفۆنی بە منت نەووت، ئەوکاتەی لیژنەیەک لەناو یەکێتی ، بۆ شەفافکردنی پرسی نەوت، بەسەرپەرشتی(جەمیل هەورامی ) پێک هێنرا٠ کاتێک جەمیل هەورامی لە ئەڵمانیا دەچێتە لای مام جەلال (ئەوکاتەی عەمەلیاتی چۆکی بۆدەکرا، ) ئەوکاتە تاڵەبانی بە جەمیل هەورامی ووت، ( ئەوە قوبادم لەئەمریکا هێناوەتەوە، کردومەتە بەرپرسی مەلەفی نەوت)
ووتت، جەمیل هەورامی و لیژنەکە تووشی شۆک بوون، لەو بڕیارەی مام جەلال ، کە بەبێ پرسی م،س بڕیارێکی وای داوە٠ ٠٠
منیش پێم ووتی ،واتە هەموو کێشەکان هۆکارەکەی مام جەلالە٠(تۆش ووتت بەڵێ وایە، بەلام وەک ڕێزێک لە نەخۆشیەکەی نامەوێ بەهیچ شێوەیەک باسی بکەم)
