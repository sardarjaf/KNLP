دەزگای ھەماھەنگی ماف و ئازادییەكانی میسر ئاشكرای دەكات، لە ماوەی دوو ساڵی رابردوودا دوو ھەزار 799 كەس بە شێوازی جۆراوجۆر لەلایەن حكوومەتی میسرەوە كوژراون.
لە راپۆرتەكەدا ھاتووە بە شێوەیەكی سیستەماتیك كار لەسەر شێوازی كوشتنی ھاووڵاتییان كراوە، كاریگەرترینیشی كوشتن بە ئەشكەنجە لە نێو گرتووخانە و زیندانییەكان، كوشتن بە مادەیی پزیشكی.
ھەروەھا جەخت لەوەش كراوەتەوە چەندین كەسی دژی كودەتا بە بۆسەنانەوە كوژراوە و لە ناو براوە.
راپۆرتەكە لەسەر بنەمای مێژوو و بەروار ئامادە كراوە بەو پێیە، لە 30 حوزەیرانی 2013 تاكو 13 ئابی ھەمان ساڵ 316 كەس، لە 14-16 ئاب دوو ھەزار و حەوت كەس، لە 17 ئاب تاوەكو 12 ئابی ساڵی 2015، 476 كەس لەلایەن حكوومەتی ئێستای میسرەوە كوژراون.
