موراد قەرەیەلان لەدیدارێكی رۆژنامەنووسیدا رایدەگەیەنێت" لەساڵی ۲۰۰٦ ەوە تەلەفۆن بەكار ناهێنم.
پێشتر سێ تەلەفۆنم بەكار دەهێنا، بەڵام لە سەرچاوەیەكی زۆر باوەڕپێكراوەوە زانیاریمان بۆ هات كە بە نیاز بوونە لە رێگەی شەپۆل و سیگناڵی تەلەفۆنییەوە هێرش بكەنە سەرم.
لەو رۆژەوە تەلەفۆنەكانم دانان.
هەر لەبەر ئەوەشە ئەوانەی دێن بۆ سەردانی من داوایان لێ دەكەین‌ تەلەفۆنەكانیان لەگەڵ خۆیان نەهێنن بۆ دیدارەكە.
بێگومان لە سەرەتادا زۆر سەخت بوو بەلامەوە، چونكە كە تەلەفۆنم لا بوو بە حەز و ویستی خۆم هەر كاتێك ویستبام لەگەڵ ئەوروپا، ڕوسیا، ڕۆژئاوا و هەر شوێنێكی تر پەیوەندیم دەگرت و قسەم دەكرد.
بەڵام ئیتر ئیستا ئەو شتە مومكین نییە.
ئێستا لە ڕێگەی بێتەل و نامەبەرەوە پەیوەندی دەگرین.
بۆ نموونە ئەمرۆ لە رێگەی نامەبەرەوە پەیامێكم نارد بۆ ئەوروپا.
لەگەڵ هێزەكانی گەریلاش لە ڕیگەی سیستمی شەپۆلی كورتی بێتەلەوە پەیوەندی دەگرین.
ناوەندی هەپەگە هەموو رۆژێ داوای ڕاپۆرتی رۆژانە لە هەموو یەكەكانی خۆی دەكات.
تەنانەت حیسابی یەك فیشەكی تەقێنراویش دەپرسێتەوە.
بێگومان ئەوەش دەزانین كە حكومەتی توركیاش كۆنترۆڵی ئەو گفتوگۆ بێتەلیانە دەكات.
جار جارە دەمگووت؛ "كاكی خۆم باش گوێی لێ بگرن، حەز دەكەن تۆماریشی بكەن، با لێتان تێك نەچێت و تێكەڵی نەكەن..." لەویبسایتی رۆژهەڵاتی ناڤینەوە.
