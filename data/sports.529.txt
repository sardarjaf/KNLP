لە یاری لوتكەی هەفتەی سیانزەیەمی خولی یانەكانی ئیسپانیا  بەرشەلۆنە لە یاریگای میستایا و بە ئامادەبوونی زیاتر لە 47 هەزار هاندەر بووە میوانی یانەی ڤالانسیا  هەر لە سەرەتای یاریەكەوە یاریزانانی هەردوو یانە بە شێوازی هێرشبردن دەستیان پێ كرد  تا لە دەقیقەی 30 دا لیۆنێل میسی بە شووتێكی بەهێز گۆڵی پێشكەوتنی یانەكەی تۆمار كرد  بەڵام بە بیانووی ئەوەی تۆپەكە هێڵی گۆڵی نەبڕیوە  ناوبژیوان ئەو گۆڵەی هەژمار نەكرد و سەرەنجام گێمی یەكەمی یاریەكە بە بێ گۆڵ تەواو بوو  لەگەڵ دەستپێكردنی گێمی دووەمی یاریەكە یاریزانانی هەردوو یانە بە ئاستێكی بەرزترەوە دەركەوتن  بە تایبەتی یاریزانانی یانەی ڤالانسیای خاوەن یاریگا كە فشارێكی زۆریان لەسەر گۆڵی یانەی میوان دروست كردبوو  تا لە دەقیقەی 60 دا رۆدریگۆ مۆرینیۆ گۆڵی پێشكەوتنی یانەكەی تۆمار كرد  دوای ئەو گۆڵەش یاریزانانی یانەی ڤالانسیا چەندین هەلێكی ئاسانی گۆڵ تۆمار كردنیان بۆ دروست بوو  بەڵام لە تۆمار كردنی گۆڵی دووەم و دڵنیایی خۆیان سەركەوتوو نەبوون  هەروەها لە پێش تەواو بوونی كاتی یاسایی یاریەكە  یاریزانانی یانەی بەرشەلۆنە چەند هێرشێكی ترسناكیان خستە سەر گۆڵی یانەی بەرامبەر  تا لە دەقیقەی 83 دا جۆردی ئەلبا ئەنجامەكەی بۆ بلوگرانا هاوسەنگ كردەوە  سەرەرای ئەوەی لە دوا دەقیقەكانی یاریەكەدا یاریزانانی هەردوو یانە لە هەوڵێكی زۆردا بوون گۆڵی بردنەوەی خۆیان تۆمار بكەن  بەڵام سەركەوتوو نەبوون و یاریەكە بە گۆڵێك بۆ هەردوولا كۆتایی پێهات  بەو یەكسان بوونەش بەرشەلۆنە بە كۆكردنەوەی 35 خاڵ لە پێشەنگی ریزبەندی خولەكە مایەوە و ڤالانسیاش بە 31 خاڵ پارێزگاری لە پلەی دووەم كرد .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
