مصطفی زەڵمی ئەو زانا مەزنەی هێمای ڕۆشنگەری و داهێنان و بوێری یە ، لە هەردوو گۆڕەپانی شەریعەت و یاسادا لەسەر ئاستی كوردستان و عێراق و جیهانی ئیسلامی ..
بەندە بەهۆی هاوگوندبون و تێكەڵاوی بنەماڵەییەوە زیاد لەجارێك بەندە شەرەفی بە خزمەت گەیشتنیم پێ بڕاوە لە بەغداو لە هەولێرو لە سلێمانی و یەكجاریش لە ماڵی خۆمان ..
لەهەموو خوێندنەوەی بەرهەمەكان و ئەو ووتوێژو پرسیارو وەڵامانەی لەسەردانیەكاندا لێی بەهرەوەر بوم ، دوو سیفەتی دیارو كە دوو هۆكاری سەرەكی بە گەورەیی گەیشتنی ئەم زانا مەزنەبون .. كە ئەوانیش بریتی بون لە : (بوێری ، رق لێبونەوە)
ڕاسپێررام دیمانەیەك لەگەڵ عەلامە مامۆستا مەلا عبدالكریم مدرس بكەم ، دیمانەكەمان تەواو كرد .. عەرزم كرد : قوربان دەتوانم پرسیارێكی خۆی بكەم؟ (منی زۆر خۆشدەویست) ، فەرموی : فەرمو مصطفی .
بەڵام جەنابت چی؟ هەموو بەرهەمەكانت گواستنەوەی ووتەو زانستی زانایانەو زۆر بەكەمی ڕای خۆتت تیادا دەربڕیوە !
مامۆستایانی بەڕێز ئەگەر بتانەوێت پێ بگەن ئەوا پێویستە گوێ بەسەرزنشت و قسەی هیچ كەس نەدەن و تەنها ڕەزامەندی خواتان مەبەست بێت.
سەیری ووتە بكەن نەك ووتەبێژ ، ئاین (دین) لە ئاینداری (تدیّن) جیابكەنەوە .. بێجگە لە فەرمودەی خواو پێغەمبەر (ص) ئیتر قسەی هیچ كەس و زانایەكی تر بەڕەهایی قبوڵ مەكەن ، بەڵكو لێی ووردببنەوەو پاش قەناعەت پێ بوون و كێشانی بە ترازووی قورئان و سوننەت ئینجا قبوڵی بكەن ..
ئەو زۆر ڕقی بوو لە شتی دوبارە لەنوسیندا پێی وابو دەبێت لە هەموو نوسین و بەرهەمێكدا شتی نوێ ببێت ئەگینا ئەو كات و توانایە زایەبوەو پرسیاری دواڕۆژی لەسەرە ، مامۆستایەك داوای ڕای لەسەر ناوونیشانی ماستەرنامەیەك لێ كرد ، فەرموی :
فەرموی : نەخێر ، وامەكە ، بەڵكو ڕووی لێكچون و جیاوازی ڕای ئەو دوو زانایەی لە نوسینەكەتدا هەن دەربخەو شوێنەكانیان دیاری بكەو دواتر ڕای پەسەندیان لێ هەڵبژێرە ..
بەڵێ هەركەسێك بەویژدانەوە بچێتە خزمەتی بەرهەمەكانی پڕۆفیسۆر زەڵمی ئەو شایەتیە دەدات كە بەڕێزیان خاوەنی چەندەها شاكاری مەزن و بەرهەم و مەعریفەی نوێن و نوسینەكانی سەرچاوەی ووزەو بوێری و كۆڵنەدان و داهێنانن لە نمونەی (چارەسەریەكانی بۆ كێشەی تەڵاق و كردنەوەی گرێ كوێرەی (نسخ) لە قورئان و بابەتی هەستیاری كۆیلەو كەنیزەك و ڕەتكردنەوەی ڕەجم و بەحەرامزانینی جگەرە كیشان و هتد) ..
كە بە ڕای بەندە ئەم دوو سیفەتە (بوێری – رق لێبونەوە) سەرەكیترین هۆكاری گەورەبون و پێگەیشتنی ئەم زانا مەزنە بون ، بەهیوای گەورە بون و پێگەیشتن بۆ هەموان و دروود و ڕەحمەت و فیردەوسیش بۆ زانای خواناس و بوێرو داهێنانكارمان..
