بە پاڵپشتی هێرشە ئاسمانییەكانی هاوپەیمانان، هێرشی هێزی پێشمەرگە بۆ سەر چەكدارەكانی داعش لە میحوەری خازر كۆتایی هات و لە قۆناغی دووەمی هێرشەكەشدا گوندەكانی وەردەك، گەزەك، كوولەگوور و توولەبەندی سەر بەقەزای حەمدانییەی نەینەوا ئازادكران، سەرچاوەیەك لە وەزارەتی پێشمەرگە رایگەیاند ژمارەیەكی زۆر چەكداری داعش لە هێرشەكاندا كوژراون، وتیشی ئامانجی كۆنترۆڵكردنەوەی گوندەكانی سەر بە خازر دوورخستنەوەی هەڕەشەكانی رێكخراوی تیرۆریستی داعشە لەسەر شاری هەولێر.
لە ئۆپەراسیۆنەكەی هێزی‌ پێشمەرگەی كوردستان كە دوو رۆژی خایاند گوندەكانی موفتی، زاراخاتونی بچوك، زاراخاتونی گەورە، تەلئەسوەدی گەورە‌و چەمەكۆر، گەزەك و وەردەك و تولەبەند، كۆنتڕۆڵكرانەوە.
