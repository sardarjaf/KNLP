شيكردنەوە وەرزشی گەورە و بجوکی بۆ هەیە؟ یاخوود شيكردنەوە پەیوەندی بەکورد بوون!
عەرب بوون!
ئەوروپی بوونەوە هەیە!
گەر كەسێك بەبەردەوامی ئاگاداری گرنگترین ڕووداوەكانی تۆپی پێ بكات دەگاتە ئەو خاڵەی كە تۆپی پێ لەنێوان هەندێك گۆشەی جیاوازە وەك (زانیاری وەرزشی _ مێژووی وەرزشی _ شیكاری وەرزشی _ ژمارە و داتا وەرزشیەكان ... هتد)
تێکڕای ئەم ڕەگەز و گۆشانە تۆپی پێ پێك دەهێنێت ، لەئەگەری فەرامۆشكردنی هەر گۆشەیەكیان ئەوا نا هاوسەنگی ڕاستەقینە دەكەوێتە تۆپی پێ ، ئەوەی جێگای سەرنجە و پێویستە هەڵوێستەی لەسەر بكرێت دەگەڕێتەوە بۆ ئاستی ووشیاری ”میدیاكار _ ڕۆژنامەنووس ” بۆ تێكەڵنەكردنی گۆشەكان تاوەكو ڕاستەوخۆ بەوپەڕی بابەتیانە بگەیەنە (بیسەر _ بینەر _ خوێنەر ) ، هەرچەندە (میدیاكار _ ڕۆژنامەنووس ) هەوڵی ڕاستەقینە دەدەن تاوەكو ئەمجۆرە لە ڵێڵی و تێكەڵی دووربخەوە بەڵام بێ گوومان پێوستی بەسەقفی زەمەنی هەیە تا گۆشەكان بەڕوونی جیادەكرێتەوە هەریەكەیان دەچێتە سەر سكەی خۆی
خۆیەكلاینەكردنەوەی (میدیاكار _ ڕۆژنامەنووس ) بەشێكی بنەڕەتیە لەكێشەكان هاوكات هۆكارێكی یەكجار گرنگە لەنەچوونی گۆشەكان بۆسەر دۆخی ئاسایی و سروشتی خۆی ، خاڵێك كە تەواو جێگای سەرنجە تا ئێستا بەشی زۆرینە لەژێر كاریگەری هەست و سۆزی بینەرە یان خۆ دوخستنەوەیە لەفشاری بینەر لەئەگەری ووتەی نەشیاو تێگرتنی تالیق و پلار یان هەووڵ دەدات دڵی زۆرینە ڕازی بكات بۆ ئەم مەبەستەش پەنا دەباتە بەر كۆمەڵێك لەهۆكار كە خوودی ڕۆژنامەنووس و میدیاكار دڵنیان هەڵەن.
_ بۆ (میدیاكار _ ڕۆژنامەنووس ) زۆر گرنگە زانیاری تەواوی هەبێت لەسەر تۆپی پێ بەگشتی بەوەی سەرەتا چۆن دروست بووە چەند خوول و پاڵەوانێتی هەیە چۆن و بە چ شێوازێك بەڕێوە دەچێت كاتێك ڕۆژنامەنووس یان میدیاكار زانیاری لەسەر مێژووی تۆپی پێ دەبێت ئاسان تر گۆشەكانی بۆ دەدۆزێتەوە دەتوانێت باشترین سوود بەخۆی و دەروبەری بگەیەنێت .
زۆر گرنگە بزارێت مێژووی تۆپی پێ چۆن پەیدا بووە گرنگترین ڕووداوەكان و كەساتیەكان بزانێت و بناسێت
_ دەربارەی گۆشەی شیكاری ، زۆركەوتن تێكەڵی و بەركەوتن هەیە لەم گۆشەیەدا ، بەداخەوە ئاستی شیكاری لەلای چاودێرانی وەرزش لەكوردستان لەوپەڕی هەژاریدایە ئەمەش جگە لە چاودێران كەسی دیكە بەرپرس نییە ، چوونكە شیكاری هێندە ساكار نییە كەبەشێكی زۆری ڕۆژنامەنووس و بینەر لێی تێگەشتوون زۆر جار گوێ بیستی هەندێك لەقسە دەبین وەك ئەوەی بۆچی بۆچوونت نییە لەسەر ئاستی ئەم یاریە یاخوود هەڵسەنگاندنت چۆنە بۆ فڵان ڕاهێنەر یان فڵان تیم و یاریزان چییە ؟
وەڵام دانەوەی ئەمجۆرە لە بۆچوون بەهیچ جۆرێك سادە نییە لەبەر ئەوەی تۆ پێویستە بابەتەكە تەواو ورد بكەیتەوە دواتر ڕەخنە و چارەسەرەكەش دیاری بكەیت بۆیە پێویستە تەواو لەبار و دۆخی شرۆفەكاران بگەین
خاڵیك تەواو بارودۆخەكە ڕوەو هەڵدێر دەبات ئاستی ووشیاری بینەر ، بیسەر ، خۆێنەرە ، بۆ بابەتە شیكاریەكان بەتایبەت ئەو دەمەی شیكاری وەك فكری ئەو دەرناچێت بەجۆرەها شێواز لێدانەوەی نا لۆژیكی بۆ دەكات لە كاتێكدا پێویستە هەمووان درك بەو ڕاستیە بكەین كاری شرۆفە لەچوارچێوەیەكی سنوردا دەكرێت هاوكات لە سۆنگەی كۆمەڵێك پێوەر و لۆژیك و مەنتیق و دێتە بەرهەم بەهیچ جۆرێك پێشبینكردنی بێ ڕونكردنەوە و بێ لۆژیك ناچێتە خانەی شیكاری ، بۆنموونە كاتێك پێشبینی بكەیت فڵان یانە دەبێتە پاڵەوان بێ ئەوەی هیچ جۆرە ڕوونكردنەوەك بدەی ئەمە پێی دەوترێ ” قسەی بازاڕی” یان هەڵسەنگاندنی ”ڕاهێنەر _ یاریزان ” پێویست دەكات لەچەندین هاوكێشەی بدەیت تاوەكو هەڵسەنگاندنەكەت ئامانجدار بكات
_ ژمارە و داتا وەرزشیەكان ; ئەم گۆشەیە تایبەتە بەبینەری وەرزشی بەگشتی (میدیاكار _ ڕۆژنامەنووس ) بەتایبەت ،هەرچی تایبەتە بەم گۆشە ڕۆڵێكی یەكجار گرنگی هەیە بۆ هاوسەنگی ئاستی ”تیم _ ڕاهێنەر _ یاریزان ” چوونكە كاتێك هەڵسەنگاندن بۆ ئەو سێ ڕەگەزە دەكرێت ڕۆڵێكی تەواو دیاری دەبێت ، هاندارەنیش بەگشتی خوولیای ژمارە و داتاكان زۆرجار لەكاتی گفو گۆدا وەك بەڵگەی باشترین ئاماژەی پێدەكەن ، ژمارە پەیوەندیەكی ڕاستەوانەی هەیە لەگەڵ یاریزاندا چوونكە پەیوەندی بەتوانای ئاستی خۆیەوە بەڵام جۆرێك لە تێكەڵی هەیە لە نێوان ژمارە و ئاستی ڕاهێنەردا هەیە چوونكە مەرج نییە سەركەوتنەكان بۆ هەمیشە بوون بەپاڵەوان پشكی ئەم بێت لەبەر ئەوەی دەكرێت توانای یاریزانەكان قسەیەكی دیكەی هەبێت بۆ دەستنیشانكردنی پاڵەوانەكان
بەگشتی ئەم گۆشانەی لەسەرەوە ئاماژەمان بۆ كرد تێگڕا تۆپی پێ پێكدەهێنێت لەئەگەری كەنارخستنی هەر گۆشەیەك لەلایەن ”ڕۆژنامەنووس _ میدیاكار ” ئەوا نا هاوسەنگی ڕاستەقینە ڕوودەدات ، بەڵام ئەمە بەمانای ئەوە نایەت پێوست بكات خۆت بكەیت بەپسپۆڕ لەسەرجەم گۆشەكاندا چوونكە كارە دژوارە ، زۆر نزیكی و تێكەڵی گۆشەكان بەهیچ جۆرێك بۆ هاندەر و بینەر ئاسان نییە ئیتر لێرە قورسایی ڕۆژنامەنووس و میدیاكار بەدیار دەكەوێت تا چەندێك توانای خزمەت بەهەگبەی خۆیی و ئاستی ووشیاری بینەر ، بیسەر ، خۆێنەر ، بدات.
