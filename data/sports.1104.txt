 یاریەكانی هەفتەی 17ی پریمەرلیگ كۆتاییان هات و هەردوو یانەكەی شاری یەكەم و دووەمی ریزبەندی بەردەوامن لەبردنەوە و لیڤەرپوڵ و ئارسناڵیش كەوتنە داوی یەكسانبوونەوە.
یانەی مانچستەر سیتی لەژێر سەرپەرشتی پیپ گواردیۆلای راهێنەری ئیسپانی بەردەوامە لەنمایشە بەهێز و ئاست بەرزەكەی و بەتۆماركردنی 15 مین بردنەوەی بەدوای یەك پێگەی خۆی لەپێشەنگی ریزبەندی پریمەرلیگ بەهێزتر كرد، قوربانی ئەمجارەش یانەی سوانزی سیتی بوو كاتێك بە 4 گۆڵی بێ بەرامبەر شكستی بەو یانەیەش هێنا، لەگێمی یەكەمدا مان سیتی میوان بە 2 گۆڵ پێشكەوت، داڤید سیلڤا لەدەقیقەی 27 گۆڵی یەكەمی تۆماركرد، پێش ئەوەی كیڤن دی برۆین واژۆ لەسەر گۆڵی دووەم بكات، لەگێمی دووەمیشدا یانەكەی پێشەنگ بەردەوام بو لەگۆڵ تۆماركردن و لەدەقیقەی 52 داڤید سیلڤا گۆڵی دووەمی خۆی و سێیەمی یانەكەی تۆماركرد، پێش كۆتایی هاتنی یاریەكەش بە 5 دەقیقە سێرجیۆ ئەگوێرۆ گۆڵی چوارەمی تۆماركرد و 3 خاڵی ئەم یاریەشیان دەستەبەركرد كە ئێستا ئەو یانەیە لەپلەی یەكەمی ریزبەندی خاوەنی 49 خاڵە، لەلایەكی ترەوە یانەی مانچستەر یونایتد لەنێو یاریگای ئۆڵد ترافۆردی تایبەت بەخۆی بردنەوەیەكی زەحمەتی لەبەرامبەر یانەی بۆرنمۆسی میوانی تۆماركرد كاتێك یاریەكەی بەگۆڵێكی بێ بەرامبەر لێ بردەوە، رۆمیلۆ لۆكاكۆ لەدەقیقەی 26 تاكە گۆڵی یاریەكە و بردنەوەی تیپەكەی خۆزیە مۆرینهۆی راهێنەری پورتوگالی تۆمار كرد، بەو بردنەوەیەش مانچستەریونایتد لەپلەی دووەمی ریزبەندی خاڵەكانی كردە 38 خاڵ، یانەی تۆتنهام هۆتسبێریش یاری هەفتەی 17 ی پریمەرلیگی بە 2 گۆڵی بێ بەرامبەر لەیانەی برایتۆنی میوانی بردەوە و بە 31 خاڵیش گەرایەوە پلەی چوارەمی ریزبەندی خولەكە، سێرجی ئۆرییە لەدەقیقەی 40 بەربەستی یەكسان بوونی شكاند و گۆڵی یەكەم و پێشكەوتنی تۆتنهامی خاوەن یاریگای تۆماركرد، ئەو ئەنجامە تا دوا ساتەكانی یاریەكە بەردەوام بوو، پێش كۆتایی هاتنی كاتی یاسایی بە 2 دەقیقە سۆن هیۆنگ مینی كۆری تۆڕی گۆڵی برایتۆنی هەژاند و گۆڵی دووەمی تۆتنهامی تۆماركرد، بەو بردنەوەیەش تۆتنهام بە 31 خاڵ پلەی چوارەمی وەرگرتەوە، لەیاریەكی تری خولەكە یانەی لیڤەرپوڵ لەیاریگای ئانفێڵد و لەبەردەم هاندەرانی نەیتوانی سەركەوتن تۆمار بكات و بەبێ گۆڵ كەوتە داوی یەكسان بوونی یانەی وێست برۆمیچ ئالبیۆن، بەدرێژایی 90 دەقیقە كاتی یاسایی یاریەكە و سەرەڕای باڵادەستی یاریزانانی ریدز  بەسەر زۆربەی كاتەكانی یاریەكە، بەڵام نەیانتوان بەربەستی بەرگریكارانی وێست برۆمیچ تێپەرێنن و سەرەنجام یاریەكە چۆن دەستیپێكرد بەو شێوەیەش كۆتایی هات و هەریانەیەك بوونە خاوەنی خاڵێك كە ئێستا لیڤەرپوڵ لەپلەی پێنجەم خاوەنی 31 خاڵە و وێست برۆمیچ بە 14 خاڵ لەپلەی 17 دایە، یانەی ئارسناڵیش یاری ئەم هەفتەیەی نێو یاریگای لەندەنی ئۆڵمپی بەیەكسان بوون و بەبێ گۆڵ لەبەرامبەر یانەی وێستهام یونایتد كۆتایی پێ هێنا، لەسەرەتاوە یاریزانانی میوان فشاریان بۆ سەر هۆڵی بەرگری وێستهام دروستكرد، بەڵام سەركەوتوو نەبوون لەگۆڵ تۆماركردن و لەدەقیقەی 10 بەهۆی بوونی ئۆفسایدەوە گۆڵێكی یانەی خاوەن یاریگا رەتكرایەوە، لەگێمی دووەمیشدا و سەرەڕای گۆرانكاریەكانی راهێنەری هەردوو یانە، بەڵام ئەنجامی یاریەكە گۆرانكاری بەسەردا نەهات و یەكسان بوونی بێ گۆڵ بووە ناونیشانی كۆتایی یاریەكە و ئارسناڵ لەپلەی حەوتەم بوو بەخاوەنی 30 خاڵ و وێستهام بە 14 خاڵ لەپلەی پێش كۆتایی ریزبەندی مایەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
