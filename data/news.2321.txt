ساڵح موسلیم، هاوسەرۆكی پەیەدە، تەئكید دەكاتەوە، گرەنتی دەدەنە ئەنقەرە سیستمی رۆژائاوای كوردستان زیان بەتوركیا ناگەیەنێت، هاوكات جەختیشی دەكاتەوە، ئەگەر سوپای توركیا بچێتە ناو خاكی رۆژئاوا، چۆن لەبەرامبەر داعش شەڕ دەكەن، بەهەمان شێوەش رووبەڕووی ئەوانیش دەبنەوە.
وتیشی، وڵاتانی ئەوروپا پێیان راگەیاندوون سنووری ڕۆژئاوای كوردستان سنووری كوردەكانە و توركیاش بەتەنیا ناتوانێت بچێتە ناو خاكی سوریاوە.
موسلیم، باسی لەوەشكرد، داوای لەوڵاتانی ئەوروپا كردووە یارمەتی ئاوەدانكردنەوەی كۆبانێ بدەن تاوەكو جارێكی دیكە ژیان بۆ ئەو شارە بگەڕێتەوە.
