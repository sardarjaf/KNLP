 بڕیارە سبەینێ‌ لەیاریەكی دۆستانە و لەیاریگای ویمبڵی و لەچوارچێوەی ئامادەكاری هەڵبژاردەكان بۆ كۆتاییەكانی جامی جیهانی 2018 هەڵبژاردەی ئینگلتەرا میوانداری هەڵبژاردەی ئەڵمانیا بكات، یەكێتی تۆپی پێی ئینگلتەرا بەنیازە لەو یاریەدا سیستمی ڤیدیۆی ناوبژیوان تاقی بكاتەوە، روبەروبوونەوەكانی ئینگلتەرا و ئەڵمانیا لەرابردوودا بڕیاری گوماناوی لێ كەوتۆتەوە لەوانە ئەژمار نەكردنی گۆڵەكەی فرانك لامپارد لەجامی جیهانی 2010، لەگەڵ گۆڵەكەی جیف هیرست لەیاری كۆتایی جامی جیهانی 1966، لای خۆیەوە ئەنجومەنی یەكێتی تۆپی پێی جیهان رەزامەندی نیشانداوە تا لەو یاریەوە و لەیاریگای ویمبڵی پشت بە تاقیكردنەوەی ڤیدیۆی ناوبژیوان ببەسترێت لەگەڵ پشت بەستن كامێرای هیڵی گۆڵ، پێشتر یەكێتی تۆپی پێی ئینگلتەرا رایگەیاندبوو: كە لەژمارەیەك لەیاریەكانی جامی یەكێتی وڵاتەكەی لەمانگی یەكی ساڵی داهاتوو ڤیدیۆی ناوبژیوان بەكاردەهێنێت كە هەر هەڵەیەك روبدات لەكاتی یاریەكان لەرێگەی لێدانەوەی ڤیدیۆكە ناوبژیوان بریاری لەسەر دەدات.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
