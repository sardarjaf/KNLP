سەرباری ئەو ھەڵانەی کەھەیە و دەبێتە دەرفەتێک بۆ فێربون لێی و گۆرانکاری ھەیە لەژیاندا، بەڵام بەشێکی گەورەی ئەم ھەڵانە دەبێتە ھۆکارێک بۆ تێکدانی پەیوەندیی ھاوسەرێتی.
لەوبارەیەوە وێب سایتی فامیلی شەیری ئەلیکترۆنی لیستێک لەبابەتە مەترسیدارەکانی ئاشکراکرد کەدەبێ ھاوسەران ئاگاداری بن تا پەیوەندییەکانیان نەگەیەنێتە جیابوونەوە و شکست.
پشتگوێ خستنی ئەرکی ھاوسەرێتی: جا لەھەر لایەکیانەوە بێت دەبێتە ئاستەنگ لەبەردەم بەردەوامی و سەقامگیری و بەختەوەریی ژیانی ھاوسەرێتییاندا بۆیە دەبێ ھەوڵی بەجێ گەیاندنی بدەن بەباشترین شێوە بۆ رێگری لەھەر ئەگەرێکی مەترسیدار.
خۆ بەدوورگرتن لەکۆمەڵ: مرۆڤ کەسێکی بەکۆمەڵ کەپێویستە بۆ بەردەوامی لەگەڵ کەسانی تر و پەیوەندی ھاورێیەتی و خۆشی لەگەڵیاندا، بۆیە دەبێ ھاوسەران خۆیان لەو بابەتە بەدووربگرن و ھەوڵی بەردەوامی ژیانی کۆمەڵایەتیی خۆیان بدەن چونکە جیابونەوەی ھاوسەران لەمەدا دەبێتە گەورەترین ھەڵە کەھاوسەران تێی دەکەون.
بەراورد بەکەسانی تر: ئەمەش ھەڵەیەکی گەورەیە و بەھۆی نارازی بوونەوەیە کەژیانت لەناو دەبات و دەتخاتە کەسێکی زۆر داخوازی و بەردەوام پڕ کێشە، ئەمەش کاریگەری نەرێنی ھەیە لەسەر ژیانی ھاوسەرێتیت.
زۆر سەرفکردنی پارە: ئەمەش لەو ھۆکارانەیە کەدەبێتە ھۆی گرفتی ھاوسەرێتی و کاتێ ژنان زیادەڕەوی بکەن لەسەرفکردن و کڕینی جلوبەرگدا ئەمەش بارێکی زۆری مادی لەسەر پیاو دروست دەکات و گرفت و نیگەرانییەکان بەھۆیەوە دروست دەبێت.
