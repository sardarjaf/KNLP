ئازادكردنی شارۆچكەی گرێ سپی لەژێر دەستی تیرۆریستانی داعش هەواڵێكی خۆشە بۆ گشت خەڵكی كوردستان و ئازادیخوازانی جیهان.
ئەو سەركەوتنە گورزێكی كاریگەرە لە تیرۆریستانی داعش و دوژمنانی مرۆڤایەتی.
دەستخۆشی لە شەڕڤانان و هەموو ئەو هێزانە دەكەین كە بەشدار بوونە لە ئازادكردنی گرێ سپی و سوپاسی هێزی هاوپەیمانانیش دەكەین كە ڕۆڵێكی كاریگەریان بینیوە لە لێدان و تێكشكاندنی تیرۆریستان لە ڕۆژئاوای كوردستان.
بەم بۆنەیەوە پیرۆزبایی لە گەلانی سووریا و بە تایبەت لە گەلی كورد لە سووریا دەكەین.
هیوادارین سەرجەم ئەو ناوچانەی هێشتا لەژێر دەستەڵاتی تیرۆریستاندا ماون بە زووترین كات ئازاد بكرێن.
