بۆ دووەم هەینی لەسەر یەك و بەمەبەستی گوشارخستەنە سەر حكومەتی عێراق بۆ ئەنجامدانی چاكسازی ریشەیی، خۆپیشاندانێكی گەورە كە حزبی شیوعی رۆڵێكی گەورەی تێدا دەبینی لە بەغدای پایتەختی عێراق بەڕێوە چوو.
خۆپیشاندەران كەلەسەرەتادا لەبەردەم دەرگای ناوچەی سەوز كۆبووبوونەوە داوای ئەنجامدانی چاكسازی ریشەییان لە حكومەتی عێراق دەكرد و جەختیان كردەوە ئەگەر چاكسازی راستەقینە ئەنجام نەدرێت، لە هەفتەكانی داهاتوودا دەرگاكانی ناوچەی سەوز دەشكێنن و دەچنە ناوچەكەوە.
لە خۆپیشاندانەكەدا موقتەدا سەدری سەرۆكی رەوتی سەدر گوتارێكی پێشكەشكرد و رایگەیاند ئەم حۆپیشاندانە بۆ پاككردنەوەی عێراقە بۆ پاككردنەوەی لەو كەسانەی یاری بە موقەدیراتی گەل دەكەن و بەپێویستیشی زانی كە گوێ لەداواكارییەكانی گەل بگیرێت.
لەلایەكی دیكەوە سەرۆكی لیژنەی ئاسایش و بەرگری لە ئەنجوومەنی نوێنەرانی عێراق ئاماژەی بۆ ئەوەكرد لەترسی رودانی كاری نەخوازراو مۆڵەتی خۆپیشاندان لەناوچەی سەوز نەدراوەتە هیچ كەس و لایەنێك.
