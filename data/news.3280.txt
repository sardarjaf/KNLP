کۆلۆنێڵ پرێل، سەرپەرشتیاری راهێنەرانی سەربازییی نێودەوڵەتیی لە هەرێمی کوردستان رایگەیاند "ئەم مەراسیمە مانای ئەوە ناگەیەنێت کە مەشق و راهێنان لەسەر چەکەکان کۆتاییهات، بەڵکو دەبێت بەردەوامبێت، زۆر گرینگە ئەو توانایانەی بەدەستهاتوون بیانپارێزین.
هەرکاتێک پێویستتان بە هاوکاری هەبوو ئاگادارمان بکەنەوە، بۆ سەرکەوتنی کارەکانتان.
پەرە بە کارەکانتان بدەن و زانیاریتان زیاد بکەن بۆ سەرکەوتن بەسەر داعش دووژمنی هاوبەشمان".
لەئێستادا دوو فەوجی ئەو هێزە بە چەکی ئەمریکی پڕچەککران، بڕیاریشە چوار هەزار و 400 پێشمەرگە بە چەکی ئەمریکیی بگەڕێندرێنەوە بەرەکانی شەڕی داعش.
لەچوارچێوەی سەنتەری هەماهەنگی مەشقی هاوپەیمانان 17 فەوج، کە ژمارەیان زیاتر لە 10 هەزار پێشمەرگە دەبێت ناویان چووەتە سەر بڕوانامەی مەشقی هاوپەیمانان، مەشقێک کە خۆی دەبینێتەوە لە شەڕی شار و کۆڵان بە کۆڵان، پووچەڵکردنەوەی بۆمب، هەواڵگری، مەشقی تایبەت بە چەکی قورس و چەکەکانی قەناس و دۆشکە و پلانی هێرشبردن و بەرگری.
