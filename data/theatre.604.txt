 ژوورەکەی کاوەی تەمەن (٥٢) ساڵە ، بەشی سەرەوەی کتێبخانەیەکی پڕ لە پەرتووکە ... چەند گۆڤار و پەرتووك و رۆژنامەیەك کە جێی نەبۆتەوە لە کتێبخانەکەدا لەسەر زەوی دانراون  .
کاوە دێتە ژوورەوە  و ئەو ڕۆژنامە و گۆڤارە تازەیەی هێناویەتییەوە دەیەوێ داینێت لای کتێبخانەکەوە ... دەبینێت هەندێ لە ڕۆژنامە و گۆڤار و پەرتوکەکان  لێیان خوراوە و کاغەزەکانیان بەورد کراوی کەوتوە لەو ناوە ...کاوە دەموچاوی گرژ دەبێت و یەکسەر هانگاو دەنێت بۆ دەرەوە .
ژێرزەمینێکی زۆر تاریکە گڵۆپێكی زەرد لەپڕ دادەگیرسێ ...کەوانتەرێکی کۆن دەبینرێ ، دەستێك دەرگاکانی  زۆر بەپەلە دەکاتە وەك ئەوەی بۆ شتێك بگەڕێ...دەستکە بەردەوامە لە گەڕان تا لە چەکمەچەیەك دەستەکە قوتویەك دەردەهێنێ کە وێنەی مار و مێرووی لەسەرە .
ئاو لە بەلوعەی مەغسەلێك دێتە خواردێ و دەستەکانی کاوە بە کەفی سابونەوە دەچێتە ژێر ئاوەکە و دەیشوات ... دەمووچاوی کاوە نیشان دەدرێ کە سەیری خۆی دەکات لە ئاوێنەی لای مەغسەلەکەدا ، چاوەکانی نوقمی خەیاڵێکی قوڵن .
دەنگی گسکێکی کارەبای دێت ، کاوە دەبینرێ خەریکی گسکدانی بەپەلەی ئەو شوێنانەیە کە دەرمانی پاودەرە سپییەکەی تێدا ڕشتووە .
دەنگی گسکەکە نامێنێ ...سەری پلاکی وایەری گسکەکە نیشان دەدرێ کە زۆر بە خێرایی دەچێتەوە نێو گسکەکە .
دەشتێکی وشکی خاك قلیشاوە، بە پانتایی دەشتەکە پڕە لەتەڵەی مشك و هەمووی نراوەتەوە بۆ نێچیر، پاش کەمێك سێ بۆ چواردانەیان بەتاك بە دوای یەك دا دەتەقنەوە .دەنگێکی ڕەقی گەورەی تەقینەوە دەبیسترێ ، تەڵەکانی  تر پێکەوە  هەموو دەتەقنەوە .
لەدەنگی زرمەو دەنگی تەقینەوەی تەڵەکان  ، کاوە کە لەسەر قەنەفەکە خەوتووە خەبەری دەبێتەوە  و دەستدەگرێ بە هەردوو گوێیەوە و سەیری بەشی خوارەوەی ژورەکە دەکات کە  تەڵەیەکی تەختی دانابوو بۆیە بەپەلە هەڵدەسێت لای دەبات .
شەقامێکی سەرەکی نێو شارە ... خەڵکی هاتووچۆ دەکەن ..پیاوێکی تەمەن (٤٠) ساڵ لە پاڵ عەربانەی گوڵە بەرۆژە فرۆشتنەکەی سەرقاڵی دروستکردنی زەرف و لولەی کاغەزە بە پەرەی کتێب .
کۆمەڵێ دووکان لەسەر شەقامەکەن لە نێوەندیانا دووکانێکی پەرتوك فرۆشی تێدایە ... سیروانی تەمەن (٣٢) ساڵ خەریکی رێکخستنی پەرتوکەکانە لەگەڵ مامۆستا کاوە.
سیروان لەبەدەم خۆیدا یەك دوو مەلزەمە هەڵدەگرێ و سەیریان دەکات پاشان یەکێکیانی دەداتە دەستی کڕیار  ..ئەویش سەیری دەکات و دەست دەکات بەگیرفانی وپارەی بۆ دەردەکات .
کریار پێنج دیناری دەداتێ پاشان هەزار دینار باقی وەردەگرێتەوە ، خواحافیزی دەکات و دەروات ..... کاوە کتێبەکانی کە دوو بەشە بەپەت دەیان بەستێ و پاشان دەستیان دەتاتێ و هەڵیان دەگرێ .... کریارێك کەناوی سەردارە وتەمەنی (٣٠)ساڵە دێتە  بەردەمیان .
کاوە کە گوێی لە ڕستەی دووەم دەبێت یەکسەر  کتێبەکان هەڵدەگرێ و زۆر بەخێرای هەنگاو هەڵدێنێت و دەڕوات  .
کاوە خۆی دەکات بە ژوردا ، بەبێزارییەوە کتێبەکانی کە هێناویەتیەوە فڕێی دەدات  ... دەبینێ تەڵە قەفەزییەکەی کە داینابوو مشکێکی بەزیندوی تێدا بەندە ... کاوە دەست دەبات و تەڵەکە هەڵدەگرێ کە مشکەکەی تێدایە ، کەمێك سەیری مشکەکە دەکات بەردەوام لە جوڵەدایە و هیچ دەرفەتی دەرچوونی نیە .... کاوە پاش کەمێك تەڵەکە لە جێگەی خۆی دادەنێتەوە  .
