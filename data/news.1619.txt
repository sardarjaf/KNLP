به‌رپرسی میحوه‌ری باشیكی هێزه‌كانی پێشمه‌رگه‌ ڕایده‌گه‌ینێت، هێزه‌كانی پێشمه‌رگه‌ له ‌میحوه‌ری باشیك شكستیان به‌ پیلانێكی تیرۆریستانی داعش هێنا و دوو خۆكوژیشیان لێ كوشتوون.
حه‌مید ئه‌فه‌ندی به‌رپرسی میحوه‌ری باشیكی هێزه‌كانی پێشمه‌رگه رایگەیاند، "به‌ره‌به‌یانی رۆژی چوارشه‌ممه‌ 25ی ئایاری 2016، چەند خێزانێک ویستیان خۆیان بگه‌یەننه ‌هێزه‌كانی پێشمه‌رگه‌ كه ‌ژماره‌یان 12 كه‌س بوو، لەپا‌ڵ ئه‌وانیشەوە دوو خۆكوژی داعش هه‌بوون.
"‌
ئه‌فه‌ندی راشیگەیاند، "دوای هاتنه‌ پێشه‌وه‌ی خێزانه‌كان، هه‌ر زوو ئه‌و پیلانه‌ی تیرۆریستانی داعش ئاشكرا بوو، هه‌ر دوو خۆكوژ له‌لایه‌ن هێزه‌كانی پێشمه‌رگهوە‌ ته‌قێنرانه‌وه‌ و، شكست به‌ پیلانه‌كه‌ی تیرۆریستان هێنراو خێزانه‌كانیش گه‌یشتن."
