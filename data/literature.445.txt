ژاژه‌ڵانه‌كانی خۆتان جێهێڵا و.. ڕووه‌و شاخه‌كان هه‌نگاوتان نا، به‌نیازی له‌ هه‌ر شوێنێك سته‌م و چه‌وساندنه‌وه‌ هه‌بێ له‌وێنده‌ر ببن به‌ نارنجۆك و بته‌قنه‌وه‌، به‌ڵام ئه‌فسووس، چه‌ته‌كانی كۆسار به‌ردی كێوه‌كانی پێ ڕه‌نگ كردن،  ده‌ڵێن ئێسته‌، سه‌راپا جێ پێنگاڤه‌كانتان گولیلكن.
كادیره‌كه‌ له‌ مزگه‌وتی گونده‌كه‌، ڕووی له‌ كوێخا و ده‌مسپی ئاوایییه‌كه‌ كرد و گوتی: مام كوێخا ئاواییه‌كه‌ی ئێوه‌ نزیكه‌ جاده‌یه‌!
دیاره‌ ئه‌مه‌ش واده‌كات كه‌ ڕژێم هه‌وڵی ئه‌وه‌ بدات خه‌ڵكانێكتان لێ بكڕن و بیانكه‌ن به‌ دارده‌ست و خزمه‌تی خۆیانیان پێ بكه‌ن.. له‌ هه‌مان كاتدا دژی خه‌ڵكی به‌شه‌ره‌فی گونده‌كه‌و... هێزی پێشمه‌رگه‌ سوودیان لێ وه‌بینن!!
جا پێمان باشه‌، ئاماژه‌ به‌و كه‌سانه‌ بكه‌یت زۆر هاتوچۆی شار ده‌كه‌ن و گومانی ئه‌و جۆره‌ كارانه‌یان لێ ده‌كرێت؟
سمێڵی قاچی، چاوانی سیاكردن، پانتۆڵه‌كه‌ی هه‌ڵكێشاو گوتی: ئه‌وجار له‌ كه‌و ده‌چم!
ڕۆژی پاشتر ڕۆژنامه‌یه‌ك به‌ مانشێتێكی گه‌وره‌ نووسیبووی:
كه‌ چوومه‌ سه‌ری له‌ نه‌خۆشخانه‌كه‌، لاقێكی له‌خوار ئه‌ژنۆیه‌وه‌ قرتابوو، ڕووخساره‌ به‌رائه‌ت به‌فر ئاساكه‌ی به‌خوێن نه‌خشابوو، كاتێ گوێی له‌ ده‌نگم بوو، پێڵووی چاوه‌كانی به‌ئاسته‌م هه‌ڵبڕین و به‌ ده‌م پاشماوه‌ی گریانێكی جه‌رگ بڕه‌وه‌ پێی گوتم:
- بابه‌!!
شێنێ به‌ به‌رچاومه‌وه‌ بوو به‌ دوو له‌ته‌وه‌.
هه‌فته‌یه‌ك زێتر بوو، شێنێ و شێبا چاوه‌ڕوانیی باوكیان ده‌كرد، دا مووچه‌كه‌ی وه‌رگرێ و بیانبات قاتێ كابۆیان بۆ بكڕێ، تازه‌ له‌ بازاڕ گه‌ڕابوونه‌وه‌، ده‌ستی یه‌كیان گرتبوو، وه‌كو دوو به‌چكه‌ كوكوختی له‌ پێش ده‌ركه‌ی خۆیان ده‌سووڕانه‌وه‌ و گۆرانی:
گرمه‌یه‌ك كه‌ له‌ هه‌مبێزیدا ترس و مه‌رگی به‌خش كرد، ئارامی ئه‌و ئێواره‌ی گه‌ڕه‌كه‌كه‌ی كوشت!!
ته‌مێكی دڕنده‌ و قێزه‌ون وه‌ك خۆیان ناشیرین، ڤاڵایی شاره‌كه‌ی ته‌نی، دایكیان ڕۆژی پاشتر له‌ پرسه‌كه‌یاندا جلكه‌ نوێیه‌كانیانی بۆن ده‌كرد و به‌ده‌م لاواندنه‌وه‌ ده‌یگوت: له‌ بازاڕ سه‌رو نه‌سته‌له‌ ده‌كڕن، دڵیان نایه‌ت به‌بێ من بیخۆن، چاویان كوێر بێ، هه‌ها ئه‌وه‌تانێ له‌نێو به‌ڕكیاندا.
