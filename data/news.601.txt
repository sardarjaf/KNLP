نیوه‌ڕۆی ئه‌مڕۆ ته‌قینه‌وه‌یه‌ک له‌ ناوه‌ندی کلتوور و گه‌نجانی ناوچه‌ی پرسوسی سه‌ربه‌ شاری رحا (ئورفه‌) روویدا و دەیان شه‌هید و برینداری لێکەوتەوە.
ته‌قینه‌وه‌که‌ 300 ئه‌ندامی فیدراسیۆنی کۆمه‌ڵه‌ی گه‌نجانی سۆسیالیستی کردوه‌ته‌ ئامانج که‌ بۆ هاوکاریکردنی سه‌رله‌نوێ ئاواکردنه‌وه‌ی کۆبانێ له‌ ئه‌سته‌مبوڵه‌وه‌ چووبوونه‌ ناوه‌نده‌که‌ و به‌نیازبوون بچنه‌ کۆبانێ، له‌ کاتی لێدوانی چاپه‌مه‌نیدا ته‌قینه‌وه‌که‌ روویداوه‌.
ئیسماعیل کاپڵان، هاوسه‌رۆکی ڕێکخستنی پارتی هه‌رێمه‌ دیموکراتیه‌کان له‌و باره‌یه‌وه‌ قسه‌ی بۆ ئاژانسه‌کان کردوه‌ و وتویه‌تی: "ته‌قینه‌وه‌که‌ له‌ڕێی که‌سێکی خۆکوژه‌وه‌ ئه‌نجامده‌راوه‌، نزیکه‌ی 50 که‌س شه‌هیدبوون و ده‌یانی تریش برینداربوون".
