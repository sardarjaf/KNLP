وەک ئاشکرايە لەسەرەتای بڵاوبوونەوەی ئامێری تەلەفۆن و ئاشنابوون پێيان کۆمپانيای نۆکيا کە ساڵانێک باڵادەست بوو چەندين ئامێری بەنرخی خستە بازاڕەکانەوە.
جۆرێک لەو ئامێرەی کە لەناو خەڵکی دا بەکاردەهێنرا و زۆر تۆکمە و بەهێز بوو نۆکيای ٣٣١٠ بوو، ئەم ئامێرە زۆر سادە بوو هيچ تايبەتمەندييەکی گرنگی لە خۆ نەگرتبوو بێجگە لە تايبەتمەندييە سەرەتاييەکانی وەک تەلەفۆن و نامە و ياریی و چەند شتێکی بچووکی ديکە.
بەڵام ئەوەی ئەم ئامێرە لەوانی ديکەی جيادەکردەوە بەهێزی و تۆکمەيی بوو، بەجۆرێک هەر شتێکت لێ بکردايە زيانێکی ئەوتۆی پێنەدەگەيشت و خراپ نەدەبوو بەڵکو بۆ چەندين ساڵ و ئێستاشی لەگەڵدابێت ئەو ئامێرە بەدەست چەند کەسێکەوە ماون و کاری پێدەکرێت.
وەک لە ڤيديۆکەدا ديارە ئەو ئامێرە دەتوێندرێتەوە بەڵام هەر قاڵبە ئۆرجيناڵەکەی خۆی لەدەستنادات و بەرگە پارێزەرەکەی ناهێڵێت زيان بە ناوەوەی هاندەکە بگات، بينەری بن:
