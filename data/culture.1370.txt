– له‌ ساڵی 1992 هۆنراوه‌ و چیڕۆكه‌كانی خۆی بڵاوكردۆته‌وه‌ و هه‌ڵبه‌سته‌كانی له‌ گۆڤار و بڵاوكراوه‌ ئه‌ده‌بییه‌كانی مه‌غریب و نێوده‌وڵه‌تی بڵاوبوونه‌ته‌وه‌.
– هه‌ڵبه‌سته‌كانی بۆ زمانه‌كانی ئه‌سپانی و فه‌ره‌نسی و ئنگلیزی و كوردی وه‌رگێڕدراون و به‌ هاوبه‌شی له‌ نێو كتێب و نامیلكه‌ و ئه‌نتۆلۆژیای شیعریدا بڵاوبوونه‌ته‌وه‌.
هه‌موو هه‌ڵبه‌سته‌كانی پڕن له‌ ئاگاییه‌كی زیره‌كانه‌ی لێوانلێو له‌ سه‌یریی و نامۆیی و ته‌مێكی رۆشن و مانادار، یان چڕبوونه‌وه‌یه‌كی ده‌وڵه‌مه‌ند به‌ داڕشتنێكی رند و زیندوو.
به‌دوورن له‌ درێژدادڕیی و ئه‌م رستانه‌ی به‌ ئاسانی نه‌ئافرێندراون، خه‌مێكی قووڵ له‌ پشته‌وه‌ی ئه‌و ئه‌ندێشانه‌وه‌ راده‌وه‌ستن، ته‌نانه‌ت تاقه‌ وشه‌یه‌كیش له‌ختوخۆڕایی نه‌هاتووه‌.
نجیب العوفی: هه‌ر كه‌ یه‌كه‌م دیوانی ئیمانم خوێنده‌وه‌، زۆر به‌خۆشحاڵییه‌وه‌ گوتم؛ لێره‌ خانمه‌ هه‌ڵبه‌ستڤانێك هه‌یه‌ له‌ هه‌ناویدا مژده‌ و برووسكه‌ی شیعر ده‌گرمێنێ‌…”.
یاسین عدنان: ئیمان ئه‌لخه‌تابی یه‌كێكه‌ له‌ ده‌نگه‌ هه‌ره‌ زولاڵه‌ شیعریه‌كانی خانمه‌ هه‌ڵبه‌ستڤانانی مه‌غریب و ده‌نگی هه‌ره‌ به‌هێزیان بۆ ئافراندنی تێكستێكی ئینسانی كاریگه‌ریی له‌سه‌ر خوێنه‌ر به‌جێ بێڵێ…”.
