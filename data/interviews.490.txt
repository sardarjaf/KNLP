هەبوو نەبوو ژنێک و پیاوێکی بەتەمەن هەبوون لە کێڵگەیەکی نزیک شارۆچکەیەکدا دەژیان ، خەریک بوون بە چاندنی بەروبوومی کشتوکاڵی کە ڕۆژانە پیرەمێردەکە بەروبوومەکەی بەسەر پشتی گوێدرێژەکەی دەبرد بۆشارۆچکەکە و دەیفرۆشت، بە پارەکەی پێداویستی ڕۆژانەی خۆیانی لێدەکڕی و ئیتر شتێکی زیادەیان بۆ نەدەمایەوە.
ڕۆژێک کە شەوی پێشووتر بارانێکی زۆر باری بوو.. بەهۆی بەرزبونەوەی ئاستی ئاوی جۆگەکەی سەر ڕێگەی شارۆچکەکە، پیرەمێردەکە لەکاتی بردنی بەروبوومەکان بۆ شارۆچکەکە بەروبوومەکەنی کەوتە ناو جۆگاکە، کاتێک کە چوو بۆ شارۆچکەکە کەس بەروبوومەکانی لێ نەکڕی چونکە بەروبوومەکانی تەڕ بووبوون … بەڕێکەوت پیاوک بەلایدا تێپەڕی و کاتێک بینی پیرەپیاو بەروبوومی جوانی لایە پێی ووت : ئایە ئەمانە بۆ فرۆشتنە؟ پیرە پیاو لە وەڵامدا ووتی : بەڵێ بۆ فرۆشتنە ،بەڵام لەبەر ئەوەی تەڕبووە خەڵکی لێم ناکڕن !.
پیاوەکە ووتی : ئەم بەروبوومە زۆر جوانە و من دەیکڕم بەچەندی دەدەی ؟ پیاوە پیرەکەش ووتی هەموو جارێک فرۆشتوومە بە ١٠ دینار ، بەڵام کەتەڕ بووە نازانم !
!… پیاوەکە تۆزێ بیری کردەووەو ووتی: ئەگەر تۆ ڕۆژانە ئەم بەروبوومە جوانەم بۆ بێنیت ئەوا من ٣٠ دینارت دەدەمێ!
پیرە پیاو سەرسام بوو وتی: بەڕێز دیارە هەڵە تێگەیشتووی !
چونکە من ووتم ١٠ دیناریان دەداپێم … هەر خێرا کابرای کڕیار ووتی نا مامە پیرە من باش تێگەیشتم ، بەڵام ئەم بەروبوومە جوانە و من دەمەوێت، چونکە ئەمە بەشێوەی سروشتی بەرهەمت هێناوە !
وانیە ؟ پیرە پیاویش وتی بەڵێ ڕاست دەکەی .
پیاوەکەش جارێکی تر پێی وتەوە: هەر بۆ ئەوە حەزدەکەم تۆش ڕازی بیت !.
پیاوە پیرەکە تۆزێ دۆش داماو ووتی من ڕازیم … دەم وچاوی پیرە پیاو دڵخۆش دیاربوو ، ئینجا هەردووکیان بەروبوومەکەیان بارکردەوە لە پشتی گوێدرێژەکە و بەڕێکەوتن بەرەو ماڵی کابرا، پاش داگرتنی بارەکە لە پشتی گوێدرێژەکە کابرا ٣٠ دیناری دا بە پیاوەپیرەکە، پاشان ماڵ ئاوایی کردوو بەرەو بازاڕی شارۆچکەکە بەڕێکەوت.
.کاتێک کە چووە ناو بازاڕودوکانەکانەوە کەلوپەلی ناو ماڵ وقوماشی زۆر جوانی بەرچاوکەت هەر بۆیە بەخۆشییەکی زۆرەوە بڕیاری دا قوماشی جوان و نایاب بۆ هاوسەرەکەی بکڕێ بەبڕی ١٠ دینار وهەروەها پێداویستی ماڵیشی بە ١٠ دینارتر کڕی و لە کۆتایدا ١٠ دیناری تریشی لە گیرفان مابوو.
ئینجا بەدڵ خۆشی و ڕووگەشی یەوە گەڕایەوە بۆ کێڵگەکە … کاتێک پیرە ژن چاوی کەوت بە قوماش و پێداویستی ماڵەکە زۆر دڵی خۆش بوو!؟ بەڵام!!!
پرسی : ئەمە چۆن دەبێت هەمووکات تۆ توانیوتە تەنها پێداویستی ماڵەکە بکڕی !؟ ئەی ئەم قوماشە چۆن!؟!پیاوە پیرەکە وتی : بەڕێکەوت پیاوێکم بینی و ئیتر هەموو بەسەر هاتەکەی بۆ باسکردو دواتر دەستی کرد بەگیرفانیداو ١٠ دینارەکەی دەرهێنا پێشانی پیرەژنی داو، وتی لەمەو لا هەرچی بەروبوومێکمان هەبێت دەیبەم بۆ ئەو کابرا بەڕێزە چونکە ئەو پیاوە بەڕێزە زۆر بەروبوومی سروشتی بەرز دەنرخاند … بەمەش هەردووک دڵخۆش بوون و بڕیاریان دا ١٠ دینارەکەو هەر پارەیەکی لە ڕۆژانەیان زیاد بێت پاشەکەووتی بکەن بۆ کاتێک کەناتوانن کاربکەن .
بۆیە بەم شێوەیە ژیانیان بە خۆشی بە سەربرد.
