رۆژی پێنجشەممە لە شاری دهۆك نوێنەرایەتی دهۆك-ی لێژنەی ئۆڵۆمپی كوردستان مەراسیمی دەستنیشانكردنی باشترینەكانی پارێزگای دهۆك لەسەر ئاستی باشترین راهێنەر و باشترین كچە وەرزشوان و كورە وەرزشوان دەستنیشانكرا.
لەم مەراسیمەدا فەرهاد شەتروشی پارێزگاری دهۆك و چەندین بەرپرسی وەرزشی شارەكە ئامادەی بوون، سەرەتای مەراسیمەكە رێزیان لە پۆڵێك رۆژنامەنووس و وێنەگری وەرزشی شارەكە گرت، كە بە تێكرایی وەرز رووماڵی چاڵاكییەكە وەرزشیەكانی پارێزگای دهۆكیان دەكرد، پاشان باشترینەكان دەستنیشان كران، كە بەمشێوەیە بوو.
خەڵاتی باشترین وەرزشوان لەسەر ئاستی پارێزگای دهۆك: یاریزانی یانەی دهۆك و هەڵبژاردەی كوردستان خالد موشیر دەستنیشان كرا.
خەڵاتی باشترین كچە وەرزشوان لەسەر ئاستی پارێزگای دهۆك: كچە یاریزانی شەترەنج كارین كەماڵ پاڵەوانی عێراق باشترین كچە وەرزشوانی پارێزگای دهۆك دەستنیشان كرا.
