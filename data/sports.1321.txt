یانەی مانچستەر سیتی لە خولی یانەکانی ئینگلتەرا بەردەوامە لەسەر ئەنجامە باشەکانی و لە ھەفتەی ١٨ شدا شکستێکی قورسی رووبەروی یانەی تۆتنھام کردەوەو بە ئەنجامی ٤ بە ١ لەو یانەیەشی بردەوە ، دوای یاریەکەش پیپ گواردیۆلا لە کۆنگرە رۆژنامەوانیەکەدا ووتی : 
پیپ : تەنھا دەمەوێت سوپاسی ھەمو یاریزانەکان بکەم بە تایبەت دی برۆین ئەو یەکێکە لە ئەستێرە ناوازەکانی تیپە ، دەبینن برۆین چۆن بە بێ تۆپ رادەکات و دەجوڵێت 
پیپ : ئەو دەبێتە نمونە بۆ ھەموو یاریزانە گەنجەکان ، ئەوان دەیبنن چی دەکات پێویستە چاوی لێبکەن و وەک ئەو بن کە چۆن بە بێ تۆپ دەجەنگێت 
پیپ : دڵنیام دی برۆین ھاوکارمان دەبێت بۆ ئەوەی ببینە باشترین یانە لە جیھان ، ئەو ئاستەی ئەمشەو پیشانی دا بە ووشە دەرنابرێت کە چۆن ستایشی بکەین 
پیپ : سبەی دادەنیشین لەگەڵ یاریزانەکان و باسی ئەم یارییە دەکەین و باش و خراپەکانی شی دەکەینەوە 
پیپ : ٣ یانە ئەمساڵ زۆر بەھێزن بەرشەلۆنە و بایرن میونخ و ئەم یانەیە ، بۆیە دەڵێم ئەم سێ یانەیە کێبرکێ دەکەن 
پیپ : یاری کردن و جوڵان بە بێ تۆپ لە لایەن یاریزانەکانمانەوە ھۆکاری ئەم سەرکەوتنە گەورانەیە
