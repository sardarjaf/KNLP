له‌ كوردستان به‌گشتی وله‌هه‌ولێر به‌تایبه‌تی به‌ده‌گمه‌ن كچان له‌ نیۆ یاریگاوگۆرِه‌پانه‌كان ده‌بینن ئه‌ویش به‌هۆی چه‌ندین هۆكار كه‌ ده‌بێته‌ به‌ربه‌ست له‌به‌رده‌میان كه‌ نه‌توانن وه‌زرش ئه‌نجام بده‌ن ، سه‌ره‌رِای ئه‌م هه‌موو به‌ربه‌ست و گرفتانه‌ چه‌ندین پاڵه‌وانمان هه‌ن كه‌ توانیویانه‌ ناوی خۆیان له‌ مێژوو تۆمار بكه‌ن وچه‌ندین میدالیای جۆراوجۆر به‌ده‌ست بهێنی .
- ئه‌و كاته‌ی ئه‌م ده‌ستكه‌وتم به‌ده‌ستهێنا چاوه‌رِوانی ئه‌وه‌م ده‌كرد كه‌بگه‌رِێمه‌وه‌ له‌لایه‌ن به‌رپرسانه‌وه‌ پێشوازی لێ بكرێم وخه‌ڵات بكرێم ، به‌ڵام به‌داخه‌وه‌ سه‌ره‌رِای ئه‌وه‌ی پاڵه‌وانی ئاسیا بووم كه‌س ئاورِی لێ نه‌دامه‌وه‌ ته‌نیا مامۆستا چیایی نه‌بێ خه‌ڵاتی كردم به‌ڵام له‌ویش جیاوازی هه‌بوو من سێ ملیۆنم وه‌رگرت به‌هه‌رحاڵ من سوپاسی هه‌ڵویستی مامۆستا چیایی ده‌كه‌م .
- لێژنه‌ی ئۆڵۆمپی عێراق یه‌ك ملیۆنی سه‌رفكرد و به‌ڵێنیان پێداین كه‌ مووچه‌مان بۆ زیاد بكه‌ن له‌ هه‌ڵبژارده‌ی عێراق له‌ مانگی شوبات بۆمان زیاد بكه‌ن به‌ڵام تا ئێستا هیچ دیار نییه‌ .
- به‌ڵی جیاوازی هه‌یه‌ وه‌كو من ،گوڵستان میدالیای زێری هه‌یه‌ منیش میدالیای زێرم هه‌یه‌ زیوی هه‌یه‌ منیش زیوم هه‌یه‌ ئه‌و زیاتری له‌من وه‌رگرتووه‌ .
- نه‌خێر هه‌ر یه‌كه‌و یاری جیاواز ئه‌نجام ده‌ده‌ین ئه‌و له‌ دوو یان سێ یاری به‌شداری ده‌كات من له‌ 5 وتا 7 یاری ئه‌نجام ده‌ده‌م .
- هیچ بایه‌خیان پێ نه‌داوم، ته‌نیا ئه‌وه‌ نه‌بێ كه‌ پله‌ی یه‌كه‌ممان هێنا یه‌كه‌و 50 تا 100 هه‌زارمان وه‌رگرت .
- ته‌نها 350 هه‌زار وه‌رده‌گرم وبه‌ڵێنیان پێداوم بۆم بكونه‌ 600 هه‌زار به‌ڵام گوڵستان یه‌كه‌م مووچه‌ی 600 هه‌زار بوو به‌بێ ئه‌وه‌ی من ئاگادار بم نازانم جیاوازی من وگوڵستان چییه‌ ومن له‌ شاری خۆم گه‌مه‌ده‌كه‌م كه‌ بایه‌خ به‌ ئێمه‌ ناده‌ن بۆیه‌ ئێمه‌ وا په‌رت وبڵاو بووینه‌وه‌ بۆ نموونه‌ دكتۆر عه‌بدوڵڵا ده‌بێ بایه‌خمان پێ بدات وهه‌وڵ بدات كۆمان بكاته‌وه‌ ، ئێمه‌ داواكاریمان نییه‌ به‌ڵام گۆرِه‌پان ومه‌یدان وه‌كو تۆپی پێ نییه‌ یه‌ك راهێنه‌ری بوێ ئێمه‌ له‌ هه‌ر یارییه‌ك ده‌بێ راهێنه‌رێكی تایبه‌تمان هه‌بێ وسوپاسی یانه‌ی هه‌ولێر ده‌كه‌م كه‌ رێگاكانیان پێدام كه‌ مه‌شق بكه‌م .
- به‌راستی ئێستا وه‌رزش بووینه‌ پاره‌وهاوكاری ئه‌و شوێنه‌ی رێزمان لێ بكرێ ئێمه‌ ئاماده‌ین خزمه‌تی بكه‌ین .
- به‌راستی زۆر سه‌یره‌ هه‌ردووكمان یاریزانی گۆرِپان ومه‌یدانین نازانم هۆكاره‌كه‌ی چییه‌ ومن چ هه‌ڵه‌یه‌كم كردووه‌ وهه‌روه‌كو ئه‌و میدالیام هێناوه‌ وهیچ جیاوازییه‌كه‌م له‌گه‌ڵی نییه‌ ته‌نیا له‌ یارییه‌كان نه‌بێت.
* ده‌ڵێی له‌ كوردستان جیاوازی ده‌كرێ ، ئه‌ی بۆ چی یه‌كێتی گۆرِه‌پان ومه‌یدانی عێراقی زیاتر بایه‌خ به‌ گوڵستان ده‌دات زیاتر به‌شداری له‌ پاڵه‌وانیه‌تیه‌كان پێ ده‌كه‌ن ؟
- به‌نیاز بووم له‌ پاڵه‌وانیه‌تی خه‌ڵاتی گه‌وره‌ به‌شداری بكه‌م به‌ڵام به‌داخه‌وه‌ یه‌ك داوه‌تنامه‌یان ناردبوو ئه‌ویش به‌ناوی من بوو به‌ڵام یاریزان عه‌دنانیان نارد پاڵێوراو بوو.
- به‌ڵی راسته‌ ماوه‌یه‌ك دانیشتم به‌نیاز بووم به‌یه‌كجاری واز بهێنم له‌به‌ر ئه‌وه‌ی گرنگی به‌ ئێمه‌ نادرێ به‌سه‌ر ده‌رگا وپه‌نجه‌ره‌كان دێینه‌ ژووره‌و ومه‌شق ده‌كه‌ین .
- راسته‌ زیاتر عه‌ره‌به‌كان به‌شداری ده‌كه‌ن كه‌ پاڵه‌وانیه‌تیه‌ك ده‌بێ كه‌س لێره‌ به‌من ناڵێ له‌ كاتی گه‌رِانه‌وه‌یان له‌ پاڵه‌وانیه‌كان ئینجا من ده‌زانم.
- هۆكاره‌كه‌ی نازانم وا دیاره‌ چاوی گوڵستان له‌ چاوی من جوانتره‌، ئه‌و كاته‌ی له‌ یانه‌ی هه‌ولێر بوو راگه‌یاندنی یانه‌كه‌ی زیاتر گرنگی پێ ده‌دا ـ یانه‌ی پێشمه‌رگه‌ی سلێمانیش زیاتر گرنگی به‌ یاریزانی شاره‌كه‌ی خۆی ده‌دا ، جارێكی دیكه‌ ده‌ڵێم به‌داخه‌وه‌ ئێمه‌ له‌ ده‌ره‌وه‌ی شاری خۆمان یاری ده‌كه‌ین وده‌بێ هه‌وڵ بده‌ین ناوی یانه‌ی هه‌ولێر به‌رزبكه‌ینه‌وه‌.
- ده‌ڵێن هه‌ر یاریزانێك به‌شداری بكات 200$ دۆلاری ده‌درێتێ گه‌ر ده‌ستكه‌وتیش به‌ده‌ست بهێنی به‌گشت خه‌لاَتێكی ده‌كه‌ن (300) هه‌زار دینار.
-من به‌نوێنه‌ری خۆمیان دانانێم چونكه‌ تا ئێستا كه‌س نه‌هاتووه‌ قسه‌یه‌كمان له‌گه‌ڵدا بكات نوێنه‌رایه‌تی هه‌ولێر ومامۆستا مومتاز رۆژێك نه‌هاتن بڵێن چیتان ده‌وێ وه‌ره‌ دنیا قسه‌ له‌ له‌سه‌ر ئافره‌ت ده‌كات ئێمه‌ چه‌ندین ده‌ستكه‌وتمان به‌ده‌ستهێناوه‌، به‌رِێز وه‌زیری پێشمه‌رگه‌ له‌ مانگی یه‌كه‌وه‌ به‌ڵێنی پێداوم كه‌ زه‌وییم بداتی وپێی وتم دووجار نووسراوم بۆ پاریزگار كردووه‌ وئێمه‌ش چووینه‌ لای به‌رِێز پارێزگار ئه‌ویش پێی وتین دابه‌شكردنی زه‌وی وه‌ستاوه‌، حه‌زده‌كه‌م ئه‌وه‌م بۆ بنووسن كه‌ وه‌زیری پێشمه‌رگه‌ی داوای كردووه‌ زه‌وییم پێ بده‌ن ، نازانم بۆ ئافره‌تیكی وه‌كو من نییه‌ كه‌ خاوه‌نی چه‌ندین ده‌ستكه‌وتم بۆ تۆپی پێ هه‌یه‌ له‌لایه‌كی دیكه‌وه‌ 45 ملیۆن وه‌یان 50 ملیۆن بۆ گۆرانیبێژان هه‌یه‌ بۆ ئافره‌تێكی وه‌ك من نییه‌.
- له‌ مانگی یه‌كه‌وه‌ به‌نیاز پاڵه‌ونیه‌تی بكاته‌وه‌ یانه‌ی سلێمانی یاریگای نادا و دهۆكیش هه‌روه‌تر ویانه‌ی هه‌ولێرش ده‌ڵێ یاریگامان له‌ نۆژه‌نكردنه‌وه‌یه‌ نازانم ئه‌م ئه‌ندامانه‌ چۆن كار ده‌كه‌ن كه‌ نه‌توانین یاریگایه‌ك وه‌ربگرن پاڵه‌وانیه‌تیه‌كی لێ بكه‌نه‌وه‌ نازانم بۆ ناویان له‌خۆ ناوه‌ یه‌كێتی كوردستان .
- هیچیان بوَ نه‌كردوم حه‌زم ده‌كرد ته‌نیا به‌ ناردنی گۆڵێكیش پیرۆزباییان لێ بكردبامه‌ من له‌ چه‌ندین پاڵه‌وانیه‌تی ئاڵای كوردستان وعێراقم به‌رز كردوَته‌وه‌ له‌ پاڵه‌وانیه‌تیه‌ك كه‌ پله‌ی یه‌كه‌مم وه‌رگرت ئاڵای عێراقیان به‌رز كرده‌وه‌ یه‌كێك له‌ ئاماده‌بووان كه‌ عه‌ره‌ب بوو وتی بژی مه‌سعود بارزانی بژی كورد كه‌ ئه‌و كچه‌ پاڵه‌وانه‌ی دروست كردووه‌ توانی دوای 25 ساڵ جارێكی دیكه‌ ئاڵای عێراق له‌ پاڵه‌وانیه‌تیه‌كان به‌رز بكاته‌وه‌
