دوێنێ چوارشه‌ممه‌ ئاژانسی هه‌واڵی فارس له ‌زاری حه‌بیبوڵڵا سه‌یاری فه‌رمانده‌ی ده‌ریایی ئێرانه‌وه‌ بڵاویكرده‌وه‌، وڵاته‌كه‌ی به‌ "گوللـه‌ی گه‌رم" وه‌ڵامی هه‌ر داواكارییه‌كی پشكنینی توانا به‌رگری و سه‌ربازییه‌كانی ده‌داته‌وه‌.
ئه‌دمیراڵ سه‌یاری راشیگه‌یاند، زۆربه‌ی هێزه‌ ده‌ریاییه‌كانی سه‌ر به‌ وڵاتانی تر له ‌كه‌ندوای عه‌ده‌ن به‌چاودێریی په‌یمانی باكوری ئه‌تڵه‌سی (ناتۆ) چالاكییه‌كانیان ئه‌نجامده‌ده‌ن، به‌ڵام هێز و كه‌شتییه‌ جه‌نگییه‌كانی ئێران و چین و روسیا به‌شێوه‌یه‌كی سه‌ربه‌خۆ كارده‌ده‌ن.
سه‌یاری وتیشی، بوونی هێزی ده‌ریایی ئێران له ‌كه‌نداوی عه‌ده‌ن شتێكی نوێ نییه‌، به‌ڵكو ده‌گه‌ڕێته‌وه‌ بۆ ساڵی 2006، به‌ڵام میدیا بیانییه‌كان ئه‌مڕۆ به‌ ئامانجی ورژواندنی ره‌وشه‌كه‌ له ‌دژی ئێران، ته‌پڵی بۆ ده‌كوتن.
