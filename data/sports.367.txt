گەر بکرێت پێشی تا بەڕێک بەخۆمان دابدەین خراپ نیە،کێ دەڵێ بەڕمان هەیە،بۆنیمانە،بەڵام کێ پێمان دابدات؟دەکرێ بەر لەدەست پێکردنی تێکڕایی خولەکانی کوردستان،جا چ تۆپی پێ یان بالە وباسکە ومەلەوانی وتۆپی سەرمێز و تایکواندۆ و...تاد  بێت،خۆمانی بۆ ئامادەبکەین وهەرچی کەموکوڕی هەیە چارەسەری بکەین،تا لەنێو پاڵەوانیەتی وخولەکان تووشی پەککەوتن ورەخنەو شکست نەبینەوە،خۆ کاتی رەخنەشمان لێدەگرن دەبێت نەفەسمان درێژبێت وبەگیانی وەرزشی قبوڵی بکەین،یاخود خۆمان چاک بکەین.
ئەم هەمو شێر ورێوییەم بۆ خەمی وەرزشی وڵاتەکەمە،تانە وتەشەر و توانج لە کەس نادەم،وویستم شکانەوەی کەس نیە،ئاواتم وەرزشی کوردستانەکەم لە لووتکەی وەرزشی جیهان بێت،کاتێک یاریگا یان هۆڵێک دروست دەکرێت،کوا ئەو کەسانەی خەڵکی پرۆفیشناڵ وئەکادیمین،چونکە دڵنیام ئەگەر خاترمان نەگرن،یەک یاریگا وهۆڵمان زەحمەت رێنماییەکانی فدراسیۆنی نێودەوڵەتی تیابێت،تۆ هەندێک بەهەستیاری و کوردانەو گیانی وەرزشی بیر بکەوە،پاڵەوانیەتییەکی نێودەوڵەتی لەرووی ئاسایشەوە کوردستان هەڵبژێرن،چۆن ئێمەی کورد پێشوازی لێدەکەین؟ بەیاریگا وهۆڵە جوانەکانمان؟ من نازانم کێ ئەو ئۆباڵە دەخاتە ئەستۆی خۆی؟ راوێژکارەکان؟وەرشوانەدێرینەکان؟ یاریزانەکان؟پسپۆران؟ حکومەت؟.....؟
چەند رۆژێک پێش ئێستا لە خولی نایابی تۆپی پێی کوردستان حەز ناکەم ناوی شوێنەکە بنووسم،سەرپەرشتیاری راگەیاندن بووم،چووم بۆ یاریگاکە نەک شوێنی راگەیاندن،بگرە شوێنی ناوبژیوانی چوارەمیشی نەبوو!!
ئەی ئەم کارەسات نیە؟ بۆ یاریگا و هۆڵەکانی وەرزشیمان ئاوا بێناز و پشت گوێ خراون،کێ بەر پرسیارە من و تۆ و هەموومان.
