لەچوار چێوەی ھەڵبژاردنی یانەکانی کوردستان، ئەمڕۆ یانەی وەرزشی سەیدسادق ھەڵبژاردنی بۆ دەست نیشانکردنی دەستەی نوێی کارگێڕی یانەکە ئەنجامداو،سەرۆکی یانەکەش دەستی لەکارکێشایەوە.
عومەر فەتاح فەتاح ئەندامی دەستەی کارگێڕی یانەی وەرزشی سەیدسادق لەلێدوانێکدا بە SNNی ڕاگەیاند":لەچوار چێوەیی ھەڵبژاردنی یانەکانی کوردستان، ئەمڕۆ پێنج شەممە بەبەشداری یاریزانانی سەرجەم بەشەکانو ئامادەبونی ٦٠ ئەندام ھەڵبژاردن بۆ دەستەی نوێی کارگێڕی یانەی سەیدسادق ئەنجامدرا.
ئاماژەی بەوەشدا":بڕیارە لەدوو ڕۆژی داھاتودا دەستە نوێیەکە یەکەم کۆبونەوەی خۆی ئەنجامبدەن، تێیدا بەدەنگدان سەرۆکو جێگرو، ھەروەھا سکرتێرو سەرپەرشتیاری بەشەکان دەست نیشانبکەن.
