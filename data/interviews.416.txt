…….چارلی چاپلن/ی مەزن ئەڵێت : دوژمنی گەورەی من ‘ کات ‘ ە ، خواست و بەرنامەی زۆرم هەیە بۆ ئینسانیەت ، نازانم کات ڕێگە بە هێنانە دی چەنیان ئەیات ..
ئەمە ووتەی کەسێکی خەمخۆری خەڵکی غەیری خۆیەتی،ئەو لە خەم و هەست کردن بە ئازارەکانی کەسانی ترەوە ئەو پەندەی ووتوە، کە ئەمەش ڕێک پێچەوانەی هرڵوێست و بۆچونی دەسەڵاتدارانی ڕژێمەکەی هەرێمی کوردستانە، فەرمانڕەوا تێر و تەسەلەکانی بنەماڵە و حاشیە و کەس و لایەنە پاشکۆکانی لەو هەموو قەیران و تەنگ و چەڵەمانەی هەرێمی تیا غەرق بوە، مێش میوانیان نیە و لەسەر ڕۆتینی ڕۆژانەی خۆیان بەردەوامن وەک ئەوەی هیچ لە ئارایا نەبێ ، کاتێک گرفت و خەلەل چواردەوری کەسێک ئەگرن ،مێشک بەو گرفتانەوە مەشغوڵ ئەبێ و ڕێ بە بیرکردنەوەی لاوەکی نایات و تەرکیزی لەسەر دۆزینەوەی چارەسەرەکان و دوانی تر ئەبێت ، بەڵام سەرەڕای ئەو هەموو گرفتانە، کەسێک لە بای باڵی خۆی نەکەوێ و هەر خەریکی بەزم و هیوایەتەکانی خۆی بێت، دیارە ئەو کەسە ناکەسە نەخۆشە و لە شوێنی شایستەی خۆی نیە و هەرچی سیفاتی هاووڵاتی و ئینسانیەت بوونە لە مەزەبیا نیە ، ئەگەر بێ ئیشی نەبێت چۆن لەو بارە ناهەموارەی هەرێمی تیایە سەرؤکی بەناو حکوەمەتی هەرێم مەشغوڵی دەعوەت کردنی ( پاڵەوانێکی فلیمی سێکسی ئەمریکی ) ئەبێ و لەسەر حسابی ئەو بودجەیەی قوڕی کردوە بەسەری ئەو عالەمەیا بە تەیارەی تایبەتی شەوێک یەت و ‘ضیف شرف ‘ ی هەولێر ئەبێت !!
(لەوانەیشە ئەو دەعوەتە پەیوەندی بە ڕاگەیاندنی دەوڵەتە کووردییەکەوە هەبێت – بەشی سینەمای بێ جلەکان..)
ئەمە مانای ئەوەیە ئەو کەسە یەک سانیەش لە فکری خەڵک و قەیرانەکانی خەڵکا نیە و هێندە بێ ئیشە کاتی خۆی بە دەعوەت کردنی خەڵکی بەزەوق و سەفا لە ئەمریکاوە بەسەر ئەبات !
جا ئیتر کۆمەڵانی خەڵکیش چی بەسەر یەت جار بە جەهەنەم … بەسەر بردنی کات بەو جۆرە و لەم وەزعەیا خیانەت و تاوانە لە بێ خەمی بێ بەرپرسیارێتی بەرامبەر بە میللەت لە کاتی پێویست تەنگانەیا، ،،،،،
بە ناشکوریش نەبێت ، حیزبەکانیش هەر خەریکی تاوتوێ کردنی !
وەزعەکەن و دوان لێرە و دوانی تر لەولا لەبەردەم مایکەکاناچەن ساڵێکە بەدوای چارەسەرا ئەگەڕێن ،تەنانەت هەیە لە تارانەوە دەماری ملی ئەئاوسێ و داوای چارەسەری ‘ ئاگرە سوورە لە خۆم دوورە ‘ ئەکات..لەولاشەوە فەرمانڕەوا بێ ئیشەکانی ڕژێمەکەی هەولێر تەراتێن ئەکەن و خەریکی کات بەڕێ کردنن بەو جۆرەی خۆیان ئەیانەوێت نەک بەر پرسیارێتێکەیان چی فەرز ئەکات بە سەریانا، ئاخر بێ ئیشی نەبێت سەرۆکی بەناو سەرۆکایەتی هەرێم کەی ئیشی ئەوەیە ڕایگەیەنێت ‘ بغدادی’ لە موسڵە یان نا ، ئەوە ئیشی کاربەدەستێکی ئیستخباراتی سەر بە هێزی چەکدارە، بەڵام ئەو داماوەش چی بکات ، ماوەیەکە بێ ئیشە تا سەر لە نوێ سەرۆکەکەی (وەک حەمەی بەرید )ئەینێرێتەوە لای حیزبەکان هەر بۆ دۆزینەوەی چارەسەرێک !
لەو هەموو قەیران و نەبونی و بێ داراییەوە حاشیەکانی بنەماڵە خەریکی میهرەجانی شاجوانی قەیرانەکانی کوردستانن، کە هەقە ناویان بنایە’ چارەکە جوانی هەرێم’ سەبارەت بە سیستەمی چارەکە موچەی فەرمانبەران ، …….
هەر کەسێک لە بیرکردنەوەی میللەتا بوو، دەستەویەخە لە شەڕایە لەگەڵ کات و چاوی لەوەیە چەن بەزوویی بیرکردنەوەی ئەبێتە بەرهەم و کاری ئەو خەڵکەی پێ مەیسەر بکات، بەڵام کەسی دز و جەردە چاوی هەر لە قاسە و دەستی لەسەر گیرفانێتی لای ئەو دەقیقە د ۆلار و سەعاتیش قاسەیە ….
