كه‌ناڵی‌ ته‌له‌فزیۆنی‌ مه‌نار رایگه‌یاند، ئه‌مڕۆ شه‌ممه‌ سوپای‌ سوریا و هێزه‌ هاوپه‌یمانه‌كانی‌، هێرشێكی‌ به‌رفراوانیان بۆ سه‌ر شاری‌ زه‌به‌دانی‌ ده‌ستیكرد كه‌ له‌لایه‌ن هێزه‌كانی‌ ئۆپۆزسیۆنه‌وه‌ ده‌ستی‌ به‌سه‌ردا گیراوه‌.
كه‌ناڵه‌كه‌ كه‌ سه‌ر به‌ حزبوڵڵای‌ لوبنانییه‌، وتی‌: "هێرشه‌كه‌ به‌ پاڵپشتی‌ بۆردومانێكی‌ چڕ له‌لایه‌ن تۆپخانه‌كان و هێزه‌ ئاسمانییه‌كانه‌وه‌ ده‌ستیپێكردووه‌ و ئامانجه‌ له‌و هێرشه‌ش رزگاركردنی‌ شاری‌ زه‌به‌دانییه‌ كه‌ ده‌كه‌وێته‌ خۆرئاوای‌ دیمه‌شقی‌ پایته‌خت".
ئه‌و هێرشه‌ی‌ سوپای‌ سوریا و هێزه‌كانی‌ حزبوڵڵا له‌ئێستادا ئه‌نجامی‌ ده‌ده‌ن، له‌م چه‌ند رۆژه‌ی‌ رابردوودا به‌ هێرشێكی‌ چاوه‌ڕوانكراو داده‌نرا.
حوزبوڵڵا هاوشان له‌گه‌ڵ سوپای‌ سوریادا دژ به‌ توندڕه‌وه‌كان شه‌ڕ ده‌كات و له‌م چه‌ند مانگه‌ی‌ دواییشدا، هێرشه‌كانی‌ له‌سه‌ر سنور له‌ ناوچه‌كانی‌ نزیك چیای‌ قه‌له‌مونی‌ نێوان سنوری‌ سوریا و لوبنان، چڕكرده‌وه‌.
