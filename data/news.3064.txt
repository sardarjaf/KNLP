وتەبێژی حكومەتی هەرێمی كوردستان وتویەتی : كوردەكانی عێراق ئامادەن بۆ رێككەوتن لەگەڵ حكومەتی ناوەندی بەغدا ، لەبارەی زیادكردنی هەناردەكردنی نەوت ئەگەر مانگانە ملیارێك دۆلاریان بۆ دەستەبەر بكات .
لە مانگی مارسی رابردوو حكومەتی ناوەندی عێراق ، ناردنە هەناردەكردنی نەوتی لەرێگای بۆڕی كوردەكانەوە راگرت بۆ ئەوەی ببێتە گوشارێك بۆ سەر دەسەڵاتی ناوخۆیی و دەست بكەنەوە بە دانوستاندن بۆ گەیشتن بە رێككەوتنێك لەبارەی دابەشكردنی داهاتەكانی نەوت .
لە دیمانەكەی رۆیتەرزدا كە رۆژی سێ شەممە لە هەولێری پایتەختدا لەگەڵی سازكراوە ، سەفین دزەیی وتەبێژی حكومەتی هەرێمی كوردستان دەڵێت : دەسەڵاتی كوردی ئامادەیە نەوت لە رێگای بەغداوە بفرۆشێت ، ئەگەر مانگانە ملیارێك دۆلاری لە بوودجەی فیدراڵی پێبدرێت.
لەواڵی هۆشەنگ كەریمەوە.
