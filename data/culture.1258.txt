گه‌لۆره‌کان ده‌راری به‌کاربه‌ری بازاڕێکی شکاون هه‌ڕاجی هه‌موو شتێکی تێداده‌که‌ن به‌هادار بێ به‌ها و بێ به‌هاش به‌به‌هایه‌!
به‌رده‌ستیان پڕه‌ له‌گه‌لحۆ و محۆ له‌قوزکێشیدا ئه‌نیشک وه‌ژه‌نی خۆڕه‌پێش و ملشکێنی ده‌وروبه‌رن!
لۆ ده‌رمانی به‌رهه‌مهێنه‌کیان تێدا هه‌رناکه‌وی.
مه‌له‌مه‌لی سنوری ده‌سه‌ڵاتی فارسی دوای وه‌رینی چوزه‌ره‌ په‌لکی به‌هاری عه‌ره‌بی له‌عێراقی عه‌ره‌بیدا ئێستا له‌وپه‌ڕیه‌تی، داعشکاری سونه‌چیه‌کان به‌توانستی کۆماندۆی تورکی گۆشاوگۆش سه‌ربڕین و سوتاندن به‌ئاگری لێکه‌وته‌وه‌.
ئێستا ده‌سه‌ڵاتی عه‌ره‌بی شڵۆق و په‌ککه‌وته‌یه‌ له‌سێگۆشه‌وه‌ بوو به‌دووگۆشه‌ی فارس و تورک عه‌ره‌بیان فت کرد.
که‌ئێران عێراقی عه‌ره‌بی داگیرکرد به‌شێکی کوردستانیشی لێ گرێداوه‌، سیسته‌می ئایه‌توڵاداریه‌.
خاکی خێڵه‌کی میر و پاشای کوردی به‌درێژایی ته‌مه‌نی میتسۆپۆتامیا له‌گه‌ڵ به‌گله‌ری تورکی و ئاغای فارسی له‌ته‌شتۆکه‌یه‌کدا نان ده‌خۆن.
عه‌ره‌بووچکه‌ پێشڕه‌وه‌ی بیر و ئاینی به‌ده‌سته‌ به‌ڵام له‌کورد سه‌رلێشێواوترن وه‌ک میزی حوشترکانیان به‌ره‌و دواوه‌ن!
کورد سه‌دان به‌شه‌ حیزب حیزبێنه‌ له‌وپه‌ڕیه‌تی ئێستا حیزبیش به‌مافی دیموکراتی له‌ده‌ست عه‌شایه‌ر و ئیسلامیسته‌کانه‌!
چۆن که‌سێکی ڕۆشه‌نبیر ده‌نگ ده‌هێنی ئه‌گه‌ر په‌نجا بنعامی نه‌عامه‌ ده‌نگ بۆ قازپیاوێک بده‌ن هاوده‌نگ قیڕه‌یان بێ له‌لیستی قازه‌که‌.
هیچ کاتێ سه‌رکرده‌کانی مێژوو ئه‌م ده‌هۆڵیان نه‌کوتاوه‌ ئه‌وه‌ خواستی خه‌ڵکه‌ شه‌ڕخوازی له‌خوێنیاندا له‌گه‌ڵ ترپه‌ی دڵیان زرمه‌ی دێ، ئه‌وان خاوه‌نی سه‌ره‌کی و ڕاسته‌قینه‌ی شه‌ڕن، خۆیان کۆیله‌ی به‌دواگه‌ڕاوی سه‌رۆکن، بوده‌ڵه‌یه‌ک ده‌که‌ن به‌دیکتاتۆر به‌ڕیشی مه‌ردانه‌ی قه‌سه‌م ده‌خۆن.
هه‌رخێڵبازه‌کانن ئاغا و هه‌رده‌روێشه زه‌رگ وه‌شێنه‌کانن شێخ دروست ده‌که‌ن تا ئه‌وانیش به‌دوای ئه‌وانه‌وه‌ بن ئه‌و سیسته‌مه‌ عه‌شایاریه‌ ناگۆڕێ مه‌گه‌م.
یا شێخێکی به‌وێژدان وه‌ک بیسمارکی ئه‌ڵمانی بێ هه‌موو هه‌رێمه‌ خێڵه‌کیه‌کان یه‌کخاته‌وه‌ سیستمێکی سۆسیالگه‌را بێنێته‌ کایه‌وه‌ به‌ڵام ئاخۆ ئه‌و ئاغه‌له‌ که‌ی بێ؟ ئه‌رێ ئێستا له‌داکی بووه‌؟ به‌کوڕه‌ هه‌ژار و ڕۆشه‌نبیر ناگۆڕی چونکه‌ ئه‌م زه‌لکاوه‌ هه‌رمیکرۆب تێیدا ده‌ژی.
قوڵپ ده‌دا بڵقه‌کانی چێشتوه‌ره‌کان داخ ده‌کات.
چزه‌ی ئازاره‌کان ده‌گاته‌ دڵی دایکی گه‌شمه‌رگه‌ پێشمه‌رگه‌کان هه‌مووان ڕاده‌چه‌نێ.
ئای که‌ حه‌زیان لێنانی هه‌رکه‌س شیوه‌قوله‌ی خۆیتی و به‌شی یه‌کترنه‌ده‌ن له‌باج و نه‌وت و گاز له‌بن ته‌نکێشی خۆیانی قایم بکه‌ن ڕه‌بی له‌برسان مرن به‌ساری هه‌رزانیه‌.
کاتی شه‌ڕی ناوخۆی نه‌وه‌ته‌کان مانگی نۆ و ده‌ ته‌قه‌ ده‌ستی پێده‌کرد هه‌ر قۆپک و شیوێک به‌چه‌ند ده‌فته‌رێک ده‌گیرا تا مانگی چواری ساڵی داهاتوو دیسان شه‌ڕ ده‌وه‌ستا و که‌سیش نه‌یده‌زانی گفتوگۆ ده‌ستی پێده‌کرد تا دروونه‌ و خه‌له‌ و خه‌رمانی جوتیارانی کورد هه‌ر ده‌گیرا و له‌سوتان ده‌پارێزرا جاره‌کی دی له‌ مانگی نۆوه‌ ده‌ستی پێده‌کرده‌وه‌ ئه‌وه‌ش ده‌یسه‌لماند شه‌ڕ شه‌ڕی کوردی جوتیار بوو نه‌ک.
زرمه‌زلانێی سێڕیزکانێی حیزبانێ ئه‌وه‌ت ڕیز ئه‌وه‌ت نه‌یکا دڵسۆزه‌کان داشی دامه‌ی خوراون، سه‌ربازی شه‌تره‌نجێکی مه‌لیکتڕێن به‌عه‌قڵی تورک و فارسی به‌ڕێوه‌ده‌برێن، یه‌ک شیعه‌باز و یه‌ک سونه‌باز له‌گه‌ڵ عه‌ره‌بێکی کۆنه‌ ئه‌نفالچی ئه‌گه‌ر ده‌ستیان هه‌بێ ئه‌وان ئه‌نفالی دایکی خۆشیان ده‌که‌ن!
مێژووێکی ده‌باره‌ی حه‌ره‌س قه‌ومی و جه‌یشی شه‌عبی و حه‌شدی شه‌عبی و حه‌شدی نیشتمانیشی هاته‌سه‌رێ هیچیان له‌ده‌عوشی که‌متر نیه‌ هه‌رهه‌موویان پێکوڕه‌ی بیرکرمیه‌کی تڵوخاوه‌ن.
وه‌ک لێکدانه‌وه و شیکاری چاودێره‌ سیاسیه‌کانی کورد که‌هه‌رگیز چاره‌ نادۆزنه‌وه‌ ئه‌مه‌ش ده‌رێین: کێشه‌ دوێنی و ئه‌وڕۆ نیه‌ به‌ڵکو کێشه‌ سبه‌یه‌ که‌ سیاسیه‌کانی ئه‌وکاتیش ده‌رچووی هه‌مان ده‌رارخانه‌ی سیاسی ئه‌مڕۆ ده‌بن هه‌رکوڕی نابه‌رپرسه‌کانن!
