……کورد ئەڵێت شەیتان پەلەی کرد چاوێکی خۆی کوێر کرد !
خۆشبەختانە وەفدی مژدە هێنەری سەربەخۆیی کوردستان پەلەی کرد لەجیاتی چاو کوێر کردن ، نەخشە ڕێگای حیزبەکەیان بۆ چارەسەرکردنی ئەزمە و قوڕبەسەرییەکانی هەرێمی لە بیر چوو..!
لەوانەیە جانتاکانیان لەبەر(فستق) جێی مەلزەمەی نەخشە ڕێگاکە نەبوبێتەوە، چونکە وەفدەکە فستق خۆرێکی بەردەوامن، ئەمە بە قسەی خۆیان و هەڵبەستراو نیە، تەنانەت شانازی ئەکەن بەوەی ئەقڵیان بە جیاوازی بەینی فستق و فندق ئەشکێت..هەر باش بوو پەلە کردنەکەیان نەبوە مایەی لەدەست دانی چاوێکیان ، ئەو کاتە دونیایان بە تەنزیلاتی لەسەیا پەنجا ئەبینی و ڕەنگە فستق خواردن بە یەک چاو زەرەری ئەوەی هەبێت کە توێکڵەکەی باش لێنەکەنەوە و دەم و دانیان عەزیەت بخوا و کار بکاتە سەر مەجرای گفت و گۆی ڕیفراندۆم و سەربەخۆیی و توانای قسەکردنیان کەم ئەبۆوە و هەرێم زەرەرێکی مەعنەوەی گەورەی لێ ئەکەوت کە هەمووی بە هۆی فستقەوە ئەبوو، بەڵام خۆ ئەکرا لە کاتی دەعوەت کردنی وەفدەکە بە برا پارتیەکانیان بوتایە کە لەسەر مێزی گفت و گۆی چارەنووسی هەرێم فستق دابنێن تا ئەمان لە پەلە پەلەییا نەشڵەژانایە ولە جیاتی نەخشە ڕێگاکە فستقیان لەگەڵ خۆیان نەبردایە..
…وەفدی فستق بۆ نیشاندانی بونی مەعلومات و سیاسی بوونی خۆیان باسی ئەوەیان کردوەکە ئەوە هەر هەرێم نیە ڕیفراندۆم ئەکات ، ئەوە سکۆتلاند و کەنەدا و ..کوێ و کوێ باس لە ڕیفڕاندۆم ئەکەن ، ،،بەڵام باسی لەوەنەکرد کە ئەو وڵاتانە لە ڕێی پارلەمانەوە هەموو هەنگاوێکی سیاسی ئەنێن و بێ پارلەمان هیچ بڕیارێک بە ناوی خەڵکەوە نانرێت، جا بۆ وەفدی فستق باسی لەوە نەکرد کە پارلەمانەکەی هەرێم بۆتە قوربانی دەیان( فستق خۆر و ساحێب فندق ) ی وەک ئەو .. ئەو ئامادە بێت بەو کەسەی پارلەمانی وەک نانەواخانە داخست بڵێت سەرۆک!!
دیارە تێگەیشتنی لە سیاسەت و دیموکراسی و بڕیاری گەل وەک تێگەیشتنەکەیەتی لە جیاوازی بەینی فستق و فندق..
..بابەتێکی تر ئەوەیە کە باڵی فستق بڕیاری یاوە سزای ئەو کەسانە باتکە لە خۆیانەوە و بێ دەست هەڵبڕین قسە ئەکەن و ئەیانەوێت ئومێدی ڕێککەوتنەکەی یەکێتی و گۆڕان لای خەڵک ببوژێننەوە ، جا ئەگەر بەردباران کردن لە سزاکانی ئیسلاما هەبێت بۆ فستق باران لە سزا سیاسیەکانا نەبێت ؟ ئەی چۆن سزای ئەو مولحیدە سیاسیانە بدرێت …ڕەنگە چارەیەک ئەوە بێت کە باڵی فستق پێشنیازێک بۆ” سۆسیال ئینتەرناسیونال” بکات کە لە پرنسیپی حیزبە سۆسیال- دیموکراتەکانی ناو ئەم ڕێکخراوە ” فستق ” زیا بکرێت ، وەک فستق بڕین یان فستق باران کردنی دەم درێژ و بێ ئسوڵەکانی ناو حیزب حیزبەکەش بە سۆسیال- فستق ناو ببرێن و ” چەرەس” یش ببێ بە ڕەمزێک بۆیان ….
