سێوە کامیل ئەو کچە شۆخەی خەون و ئاواتێکی زۆری ھەیە و تێدەکۆشێت بۆئەوەی توانا و بەھرەکانی بخاتە خزمەتی ھونەری کوردی، ھەرچەندە تائێستا بەرھەمی تایبەت بەخۆی تۆمارنەکردووە، بەڵام بەھۆی دەنگە بەسۆزەکەییەوە ھەوادارێکی زۆری لەتۆڕە کۆمەڵایەتییەکان ھەیە و یەکێکە لە بەشداربووەکانی بەرنامەی(Kurdidol)، لە دیدارێکدا لەگەڵ (SNN) زۆر لایەنی شاراوەی ژیانی خۆی ئاشکرادەکات، دەڵێت"نامەوێت لەکەس بچم، دەمەوێت ستایل و تایبەتمەندی ھونەری خۆمم ھەبێت".
سێوە ساڵی ٢٠٠٠ لەشاری سلێمانی لەدایکبووە، ئێستا خوێندکاری قۆناغی سێی بەشی میوزیکی پەیمانگای ھونەرە جوانەکانی سلێمانییە، ھەر لەمنداڵیەوە خولیای میوزیک و گۆرانی وتن بووە، لەچەندین چالاکی و بۆنەشدا گۆرانی وتووە، دەشڵێت"ئامێری سازم خۆشدەوێت و لەخوێندنەکەمدا ھەڵبژاردوە، ئامێرێکە کەمتر دەستی بۆبراوە بەتایبەتی لای رەگەزی مێینە".
سێوە کامیل:ھەر لەمنداڵییەوە خولیای گۆرانی ووتن و ژەنینی ئامێری میوزیک بووم، دوای قۆناغی ناوەندی پەیمانگای ھونەرە جوانەکانم بەدەرفەتێکی باشزانی بۆ پەرەدان بەو خولیایەم.
سێوە کامیل: ئامێری سازم ھەڵبژاردوە، چونکە ئامێرێکە کەمتر دەستی بۆبراوە بەتایبەتی لای رەگەزی مێینە و ئامێرێکیشە لەدەنگی منەوە زۆر نزیکە.
SNN:سێوە گۆرانی دەڵێت و ئامێری سازیش دەژەنێت، ئەگەرچی ئەوە خەونێکی منداڵیت بووە، بەڵام ئێستا زیاتر لەکامیاندا خۆت بەسەرکەوتوو دەبینیت؟
سێوە کامیل: بڕوای تەواوم بەخۆم ھەیە، دەتوانم لەگۆرانی ووتن و ژەنینی ئامێری سازیشدا سەرکەوتن بەدەستبھێنم، بۆیە زۆر تێدەکۆشم و بەخۆشەویستییەوە کاریان لەسەر دەکەم.
سێوە کامیل: بەدڵنیایەوە لەکارەکانی خۆم رازیم، چونکە بەسیقەی تەواوی خۆمەوە بەشداریم تێداکردوە و کارەکانی خۆمم زۆرخۆشدەوێت و ئەزموونێکی باشن بۆ کارەکانی داھاتووشم.
سێوە کامیل:ھەر ھونەرمەندێک ستایل و تایبەتمەندی خۆی ھەیە، گوێ لەھەموو ھونەرمەندێک دەگرم، بەتایبەت ھونەرمەندانی گەورەی کورد(محەمەدی ماملێ و بێژەن کامکار و عەدنان کەریم)، بەڵام من نامەوێت لەکەس بچم، دەمەوێت ستایل و تایبەتمەندی ھونەری خۆمم ھەبێت.
SNN:لەئێستادا بەشێک لەو کەسانەی تازە دێنە ناو بواری ھونەری گۆرانی ووتنەوە، جگە لەزمانی کوردی، بەزمانەکانی دیکەش گۆرانی دەڵێن، تۆ بەزمانی بیانی گۆرانیت ووتوە یان دەتەوێت بیڵێیت؟
سێوە کامیل: زیاتر گۆرانی بەزمانی کوردی دەڵێم، بەڵام ھەندێکجار گۆرانی فارسی دەڵێم و بەزاراوەی ھەورامیش گۆرانیم ووتوە، گوێ لەگۆرانی ئینگلیزی دەگرم.
سێوە کامیل:لەدوای دەرکەوتنم خەڵک زیاتر دەمناسن و دەستخۆشیم لێدەکەن، بێگومان رەخنەشم بۆدێت، بەڵام ھەموو پشتگیری و رەخنەکان بەشێوەی باش لێکدەدەمەوە و سوودی لێوەردەگرم.
سێوە کامیل:زۆرحەزم لەکاری ئارایشتە، لەبەرنامەمدایە دوای تەواوکردنی پەیمانگا، لەپاڵ گۆرانی ووتن و میوزیک، کاری ئارایشت بکەم.
