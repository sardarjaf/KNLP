لەگەل تەواو بوونی پرسەی دایکم ، خوشک و برابچوکەکەم بوو بە کێشەیان لەسەر مەسەلەی دابەشکردنی میرات .
لەبەر ئەوەی میراتەکە ئەوەندە زۆرنەبوو،  تەنیا داوای من ئەوەبوو دوو سەرینەکەی دایک و باوکم بدەنێ تا  لەگەل بۆنیان بنووم .
خوشک و براکەم گالتەیان بە عەقلی مندا کردو  وتیان : سەرینەکان بۆتۆ.
شەو درەنگ داهات کێشەکە  کۆتایی نەهات و هاوسێکان گەڕانەوە مالی خۆیان .
منیش دوو سەرینەکەی دایک و باوکم هەلگرت بە خوشک و براکەم وت : من دەڕۆم .
بەس خوا رەحمی کرد میراتەکەمان  دوو هەزار دۆلارێ بوو، ئەگەر بیست سی هەزار دۆلاربوایە دەبوایە خوێنمان بڕشتایە .
ئەو شەوە هەولمدا کێشەی میرات و خوشک و براکەم لە بیرخۆم بەرمەوە .
سەرم خستە سەر سەرینەکە و تێر بۆنی دایک و باوکم کرد وەک مندالێ  گریام و فرمێسکەکانم سەرینەکانی تەڕ کرد .
دلم ئەوەندە خۆش بوو، نازانم چۆن خەوم لێکەوت .
بەیانی زوو لەگەل دەنگە دەنگی خوشک و براکەم بێدار بوومەوە.
چایی و ماستی بەیانیان لەگەل خۆیان هێنابوو ، منیش سەرم سوڕمابوو لەم کارەیان .
ئەوان لە هەموو تەمەنی ژیانیان لە منیان نەپرسیوە ئەمجارە چۆن ڕێگایان ونکردووە و هاتوون بۆلام ؟
ناچار چووم دەم و چاوم شۆری بەلام ترسم لەو خوشک وبرایەم هەبوو کە شتێکیان لەبن سەر بێت!
چایەکەم بەدەستەوە بوو براکەم وتی : دەزانی کاکە ئێمە گومانمان هەیە کە دایە و باوە پارەی وشکەیان هەبێت لە شوێنێک .
وتیان : تۆبۆ تووڕە دەبیت؟ ئەی دوێنێ شەو هەر تۆ نەبووی بە هاوسێکانت دەگووت من سەرینەکانم بەسە.
هەرچەند لێان پاڕامەوە و خۆم تووڕە کرد ، بە قسەیان نەکردم .
لە پێش چاوم هەردوو سەرینەکەیان هەلدڕی پەڕە مووچەکانشیان پشکنی هیچیان نەدۆزی .
هەر دووکیانم پالنایە دەرەوە و حاشام لێکردن .
وەک بالندەیەکی پاککراو لە ناو پەڕە موچەکان گریام بۆ سەرینەکان!
