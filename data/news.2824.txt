بەیانی رۆژی هەینی سەدان هەزار هاووڵاتی عێراقی لەگۆڕەپانی تەحریر لەبەغدا لەسەر داوای موقتەدا سەدر سەرۆكی رەوتی سەدر خۆپیشاندانیان ئەنجامدا.
لەوتەیەكیدا بۆ خۆپیشاندەران موقتەدا سەدر لە گۆڕەپانی تەحریر داوای لە گەندەڵكاران كرد مافەكانی گەلی عێراق بگێڕنەوە، بەپێچەوانەوە ئەوان لەنزیك شورای ناوچەی سەوزن و دەچنە ئەو ناوچەیەو مافەكانیان وەردەگرنەوە.
لای خۆیەوە بەرپرسی رگەیاندنی سەدر بە رۆژنامەنووسانی راگەیاندبوو كە موقتەدا سەدر رێگەی بە وەزیرەكانی رەوتەكەی لەحكومەت نەداوە بەشداری خۆپیشاندانەكەی هەینی بكەن، لەبەر ئەوەی بەگوتەی خۆی لێیان ناڕازییە چونكە بەپێی پێویست خزمەتیان بە گەلی ستەمدیدەی عێراق نەكردووە.
محەمەد سادق ئاشكراشیكرد كە رەوتەكەیان ماوەی چل رۆژ مۆڵەتی داوەتە عەبادی بۆ تەواوكردنی چاكسازییەكان، بەپێچەوانەوە دەبنە ئۆپۆزسیۆن و بەرەو بەرپاكردنی راپەڕینی جەماوەری هەنگاو دەنێن.
