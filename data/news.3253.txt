بە ئامانجی ئۆپەراسیۆنی سەربازی، سوپای توركیا قەدەغەی هاتوچۆی لە ژمارەیەك لە ناوچەی پارێزگای ئامەدی باكوری كوردستان راگەیاند، هەپەگەش بەرپرسیارێتی خۆی لەكوشتنی بیست پۆلیسی توركیا راگەیاند.
لە بەیاننامەیەكدا قایمقامی ناوچەی لیجەی سەر بە ئامەدی باكوری كوردستان رایگەیاندووە، كە بە ئامانجی دەستپێكردنی ئۆپەراسیۆنی سەربازی لە دژی پەكەكە، قەدەغەی هاتوچۆی‌ لەیانزە ناوچەی باكووری كوردستان دەستیپێكردووە.
هاوكات گەریلاكانی پەكەكە لەسەر رێگای نێوان ناوچەی هێنێ و دیجلە هێرشیان كردووەتە سەر هێزەكی سەربازی توركیاو لەئەنجامدا دوو پۆلیس كوژراون.
لای خۆشییەوە، ناوەندی راگەیاندنی هێزەكانی پاراستنی گەل هەپەگە لە بەیاننامەیەكدا بەرپرسیارێتیی خۆی لەكوشتنی بیست سەربازی توركیا راگەیاند، ئەوەش لەچوارچێوەی دوو چالاكی هێزەكانیدا كە هەفتەی رابردوو لەشاری مانیسای توركیا ئەنجامیاندابوو.
جێی ئاماژەیە دوای كۆتایی هاتنی پرۆسەی ئاشتی لەباكوری كوردستان لە نێوان سوپای توركیا و پارتی كرێكارانی كوردستان، جارێكی دیكە شەڕو پێكدادان لە ناوچەكانی باكوری كوردستان دەستی پێكردووەتەوە.
