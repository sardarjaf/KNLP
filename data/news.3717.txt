ئەندامی لیژنەی کۆچ و کۆچبەران لە ئەنجومەنی نوێنەرانی عێراق حەنین قەددۆ رایگەیاند، خێزانە ئاوارەکان لە ناوچەکانی باشوری عێراق دووچاری چەندین نەھامەتی و ئاستەنگ دەبنەوە و لەو چوارچێوەیەشدا ژمارەیەکی زۆر لە خێزانە ئاوارەکان کە لە ئێستادا نیشتەجێی شاری کەربەلان لە کەمپەکاندا بێ کارەبان و ئاوی پاک و تەندروستیان بۆ خواردنەوە دەست ناکەوێت ھەربۆیە داوای لە لەلایەنە پەیوەندیدارەکان کردووە بە زووترین کات ئەو گرفتە چارەسەر بکەن و ئاو و کارەبای پێویست بۆ خێزانە ئاوارەکان دابین بکەن، ھاوکات ئاماژەشی داوەبەوەی لە ھەریەک لە پارێزگاکانی نەجەف و دیوانیە و کوت فشار دەکرێتە سەر خێزانە ئاوارەکان تا ئەو شوێنانە چۆڵ بکەن کە لە ئێستادا تێیدا نیشتەجێن ھەر بۆیە داوای لە وەزارەتی دارایی کردوو بە زووترین کات لە رێی وەزارەتی کۆچ و کۆچبەرانەوە ھاوکاری دارایی بگەیەنێتە خێزانە ئاوارەکان تا بتوانن کرێی خانوەکان بدەن و تا ئازادکردنی ناوچەکانیان لە شوێنەکانیاندا بمێننەوە .
