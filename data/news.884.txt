كۆماری ئیسلامیی ئێران رایگه‌یاند، ئه‌گه‌ر ته‌لئه‌بیب هه‌ر هێرشێكی سه‌ربازی بۆ سه‌ر تاران ئه‌نجامبدات ئه‌وا ئاماده‌یه‌ له‌ڕێگه‌ی حزبوڵڵای لوبنانه‌وه‌ له‌ ئیسرائیل بدات.
عه‌مید یه‌حیا ره‌حیم سه‌فه‌وی راوێژكاری سه‌ربازیی ئایه‌توڵڵا خامنه‌ئی رابه‌ری ئێران رونیكرده‌وه‌، حزبوڵڵا 80 هه‌زار رۆكێتی ئاماده‌ی هه‌یه‌ بۆ لێدانی شاری حه‌یفاو ته‌ل ئه‌بیب و وێرانكردنیان ئه‌گه‌ر ئێران روبه‌ڕوی هه‌ر هێرشێكی ئیسرائیل ببێته‌وه‌.
ئه‌م لێدوانه‌ی ئه‌و به‌رپرسه‌ ئێرانییه‌ چه‌ند رۆژێك پاش ئه‌وه‌ دێت كه‌ موشیێ یه‌علون وه‌زیری به‌رگری ئیسرائیل به‌ ناڕاسته‌وخۆ ئاماژه‌ی به‌ ئه‌گه‌ری ئه‌نجامدانی هێرشێك بۆ سه‌ر ئێران كرد كه‌ به‌وته‌ی ئه‌و له‌هه‌وڵی به‌ده‌ستهێنانی چه‌كی ئه‌تۆمیدایه‌.
