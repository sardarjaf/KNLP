بە مەبەستی بینینی شوێنی نیشتەجێبونی تیپەکەی و ئەو یاریگایەی راھێنانی تێدا دەکەن دیگۆ سیمیۆنی دوای وەرگرتنی رەزامەندی لە یەکێتی تۆپی پێی ئەوروپا بەرەو شاری میلان بەرێکەوت ، سیمیۆنی دەچێتە یاریگای سان سیرۆ و سەیری چیمەنی یاریگاکە دەکات کە پێش چەند رۆژێک یوفا لەسەر خراپی چیمەنەکە ھۆشداری دابوو بە یانەی میلان و ئیدارەی یاریگاکە ، ئەوەی جێی ئاماژەیە یانەی ئەتلەتیکۆ مەدرید لە یاری کۆتایی ئەم وەرزەی خولی یانە پاڵەوانەکان روبەروی یانەی ریاڵ مەدرید دەبێتەوە بریاریشە وەفدی یانەی ئەتلەتیکۆ لە ھوتیلی میلیا میلانۆ دابەزن ، دیارە ئەمساڵ سیمیۆنی نایەوێت جامەکەی لەدەست دەربچێت بۆیە زۆر بە باشی تیپەکەی ئامادە دەکات
