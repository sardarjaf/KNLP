مۆبایله‌ زیره‌كه‌كان  گرنگترین به‌رهه‌مه‌ به‌كاربه‌ره‌كانن له‌ جیهان، زۆربه‌ی‌ دانیشتوانی‌ جیهانیش بایه‌خ به‌ كڕینی‌ ئه‌و ئامێره‌ په‌ره‌سه‌ندوانه‌ ده‌ده‌ن، بۆیه‌ كۆمپانیا پسپۆڕه‌كان له‌ به‌رهه‌مهێنانی‌ مۆبایله‌ زیره‌كه‌كاندا هه‌وڵده‌ده‌ن بایه‌خی‌ زیاتری‌ به‌كارهێنه‌ران به‌لای‌ خۆیاندا رابكێشن و له‌ هه‌موو ساڵێكدا زۆرترین ژماره‌ی‌ ئه‌و ئامێرانه‌ ده‌خه‌نه‌ بازاڕه‌كانه‌وه‌.
له‌م ماوه‌یه‌ی‌ دواییدا، ئه‌پڵ و سامسۆنگ، نوێترین مۆبایلی‌ زیره‌كی‌ خۆیان ئاشكرا كرد، به‌ڵام هه‌ر ته‌نیا ئه‌و دوو كۆمپانیایه‌ نین كه‌ مۆبایله‌ گرنگه‌كان به‌رهه‌م ده‌هێنن، بگره‌ چه‌ندان كۆمپانیای‌ تر هه‌ن كه‌ له‌ئێستادا مۆبایله‌كانی‌ خۆیان له‌ بازاڕدا نمایش ده‌كه‌ن.
