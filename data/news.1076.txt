شۆڕش غەفووری لە راگەیاندنی وەزارەتی پەروەردەی هەرێمی كوردستان راگەیاند " دەنگۆیی دزینی پرسیارەكانی تاقیكردنەوەیەكی 12ی ئامادەیی، لەچەند رۆژی داهاتوودا د.
پشتیوان سادق، وەزیری پەروەردە روونكردنەوەی پێویست لەسەر پرسەكە دەداتە كەناڵەكانی راگەیاندن".
غەفووری راشیگەیاند"ئەوەی دەگوترێ‌ لەبارەی دزینی پرسیارەكانەوە تاوەكو ئێستا هەر دەنگۆیە و هیچ بەڵگەیەكی سەلمێنراو نییە، سەرباری ئەوەش ئێستا خودی وەزیری پەروەردە بەدواداچوونی ورد بۆ ئەو پرسە دەكات، دوای بەدواداچوون ‌و لێكۆڵینەوەی ورد لەسەر پرسەكە، لەچەند رۆژی داهاتوودا روونكردنەوەی پێویست لەو بارەیەوە دەدات".
ناوبراو باسی لەوەش كرد ئەوەی ئەوان هەستی پێدەكەن، دەستێك لەپشت لەكەداركردنی كارەكانی وەزارەتی پەروەردەیە و باسی لەوەكرد كە "تاوەكو ئێستا یەكلایی نەبووەتەوە دەستێكی سیاسی یاخود شتێكی دیكەیە، بەڵام بە ئاشكرا هەست بەوە دەكەین دەستێك هەیە بۆ لەكەداركردنی كارەكانی وەزارەتی پەروەردە".
