شنیا یەكێكە لە یاریزانە بەتواناكانی یاری بالە لەسەر ئاستی كوردستان و عێراق، ماوەی چەند ساڵێكە لە ریزی یانەی برایەتی و پەروەردەی كۆیە یاری دەكات، لە خولەكانی كوردستان شنیا بە ئاستە بەرزەكەی توانی سەرنجی زۆربەی هەوادارانی یاری بالە بۆخۆی رابكێشێ، ناوبراو لە دایكبووی ساڵی1991ی شارۆچكەی كۆیەیە و لە هەمانكاتیشدا قوتابی كۆلیژی ئەندازیاری بەشی تەلارسازییە لە زانكۆی سەڵاحەدین، ئێمەش لە نزیكەوە ئەم دیمانەیەمان لەگەڵی ئەنجامدا.
- سەرەتا كە هاتمە نێو بواری وەرزشیەوە لە قوتابخانەكانەوە بوو بە یاری گۆڕەپان و مەیدان.
لە یاری بازی بەرز دواتر لە ساڵی 2006 دەستم پێكرد راستەوخۆ لەگەڵ دامەزراندنی تۆپی بالەی یانەی برایەتی هاتمە ریزی یانەكە و ئەم یارییەم هەڵبژارد و تاكو ئێستاش لێی دانەبڕاوم.
- لەچاو ساڵانی پێشوو ئێستا بەرەو پێشچوونێكی باشی بەخۆیەوە بنیوە، ئێستا یانەكان زۆربەیان تیپی بالەیان دروستكردووە، ئاستی یارییەكەش رۆژ بە رۆژ لە بەرەوپێشچوونە.
- نەخێر بە هیچ جۆرێك بەڕەوای نابینم، زۆربەی پاڵەوانەتیەكان لە كاتی خوێندن بەڕێوە دەچن، ئێستاش زۆربەی یاریزانەكان قوتابی كۆلیژ و خوێندنگاكانن، كێشەیان بۆدروست دەبێت، پێویستە خولەكانیش ماوەكەیان زیاد بكرێت، نەك بەم شێوەیەی ئێستا بەچەند رۆژێك ئەم خولە گەورەیە كۆتایی پێبهێنرێت، پێویستە خولەكەش لە كات و ساتی پێویست ئەنجام بدرێت.
- بۆئەوەی خولەكان سەركەوتوو بن، پێویستە پاڵەوانەتیەكان لە پشووی هاوین ئەنجام بدرێن،خولی زۆر و بەردەوام بكرێنەوە، لەگەڵ كردنەوەی قوتابخانەی پێگەیاندن بۆ یاریزانانی كچ بۆئەم یارییە.
-بەلێ كێشەمان هەیە ئەویش تەنیا لە رووی نەبوونی یاریگایەكی تایبەت بەخۆمانە، ئەویش یاریگای خۆمان نییە، چونكە یاریگاكە تایبەتە بە یانەی كۆیە، ئێمەش هەموو یاریزانەكانمان لە شاری كۆیەین و خەڵكی ئەو شارەین، ئەگەر یاریگایەكی تایبەت بەخۆمان هەبێت ئەوە بۆ ئێمە زۆر باشتر دەبێت.
- خولی عێراقی بەهێزترە، چونكە ئاستی تیپەكانیان زۆربەرزە و یاریزانەكانیش بەهەمان شێوە،خولی كوردستانیش بەهێزە، بەڵام بەم شێوەیە نییە.
- باشە، بەڵام هەندێك رۆژنامەنووس لە ئاستی پێویست نین، بۆنموونە لە پاڵەوانەتیەكان تەنیا لە یاری دەستپێك و كۆتایی پاڵەوانەتیەكە ئامادەی یارییەكان دەبن، ئەمەش كاریگەری خۆی لەسەر ئاستی یاریزانان دەبێت.
