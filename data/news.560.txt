راوێژکاری سەرۆک وەزیرانی عێراق وەلید حلی رایگەیاند، لەماوەی رابردوودا دەستەی دەستپاکی عێراقیی پانزە ھەزار دۆسێی گەندەڵی ئیداری و دارایی یەکلاییکردۆتەوە و لەکۆی ئەو ژمارەیەش زیاتر لە ھەژدە وەزیر و سەد بەرێوەبەری گشتی دراونەتە دادگا .
راوێژکاری سەرۆک وەزیرانی عێراق راشیگەیاند، بۆ سزادانی سەرجەم گەندەڵکاران پێویستیان بە ھاوکاری و ھەماھەنگی لەنێوان وەزارەتەکان و دەستەکانی چاودێرییدا ھەیە .
شایەنی ئاماژەپێكردنە لەماوەی رابردوودا فەرمانی دەستگیرکردن بۆ ژمارەیەک لە وەزیرەکانی عێراق دەرچوو کە دیارترینیان مەلاس عەبدولکەرم وەزیری بازرگانی و کەریم عەفتان وەزیری پێشووی کارەبا بوون، لە مانگی رابردووشدا دادگای تاوانەکانی دەست پاکی رایگەیاند لە ساڵی رابردوودا شەش سەد و چل و دوو دۆسیەی وەزیر و بەڕێوەبەرە گشتییەکان یەکلاییکراونەتەوە.
