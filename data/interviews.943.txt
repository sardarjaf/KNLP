كاتێك شەڕ لەنێوان رژێمی بەعس ‌و شۆڕش بەرپاكرایەوە، سوپای عیراق یەكێك لەدڕندەترین ئەفسەرەكانیان بەناوی (زەعیم سدیق) ناردە سلێمانی بۆ ئەوەی بەكوشتن ‌و تیرۆر شارەكە بترسێنێت.
لەم رۆژەدا (حاجی باقی) شەهید دەكات و (82) هاووڵاتی دەستگیر دەكرێ‌.
هەموویان لەگۆڕی بەكۆمەڵدا لەناو (حامیە) كە ئێستا كراوە بەپاركی ئازادی، زیندە بەچاڵ دەكەن.
ئەم رۆژە، رۆژێكی رەشە لەمێژووی بەعسی عەرەبی ئیشتراكی‌ و حەرەس قەومییە بەدناوەكەیان.
شاری سلێمانیش، نەك كۆڵی نەدا، بەڵكو قارەمانەتر درێژەی بە فیداكاریدا.
یەكێتی كە دەستمان كردەوە بەشۆڕش‌ و سزای شۆڕشگێڕانەی خائین ‌و كورد كوژەكان.
بڕیارماندا (زەعیم سدیق) لەناوبەرین هەتا بۆ مێژوو بزانرێ‌ كورد كوژەكان هەر بەسزای كورد دەگەن.
لەسلێمانی ساڵانی (1976-1977) دەستمان بەسزادانی خائینانی ناوشار كرد (عومەر گورچیلە، ساڵح عانی، عەبدولمەجید عەبدولسەمەد، لێدانی پارێزگاری سلێمانی).
ساڵی (1976) شەهید سەلمان داوود راسپێردرا، ماڵی زەعیم سدیق بدۆزێتەوە.
دۆزییەوەو ئەو كاتە ئیفلیج بوو، لەبەردەگا لەسەر عەرەبانە، زەلیل زەلیل دادەنیشت.
بەداخەوە ملازم جوامێر و شەهید سەلمان‌و سەلام عەبدولڕەزاق‌و هاوڕێكانیان، وەكو پێشەنگی جەزرەبەوەشێن، دوای بەسزاگەیاندنی عوسمان محەمەد فایەق لەبەغداد، گیران.
ساڵی (1979) دیسان پێشمەرگەی ناو شاری كۆمەڵە راسپێردرایەوە، تاقیبی زەعیمی خوێنڕێژ بكاتەوە، ماڵەكەی دۆزرایەوە، بەڵام بەسزای خودا بەڕەزیلی مردبوو.. كڕنوش بۆ شەهیدانی (9)ی حوزەیران دەبەم.. رێزم بۆ كەسوكاریان هەیە.
پێشنیاز دەكەم، توێژینەوەیەك و كتێبێك لەسەر تەواوی شەهیدەكان‌و كارەساتەكەو قارەمانێتی شارەكە، بنوسرێ‌.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
