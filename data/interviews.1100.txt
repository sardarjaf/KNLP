فائیزە یەكێكە لە گۆڵچییە بەتواناكانی سەر ئاستی شاری هەولێرو كوردستان، لە ماوەی ڕابردوودا لە خولی فوتساڵی كچانی كوردستان و پەروەردە گشتییەكانی سەر ئاستی هەرێم توانی ئاستێكی بەرز لەگەڵ هەردوو تیپی ئافرەتانی هەولێرو هەڵبژاردەی هەولێر پێشكەش بكات،ناوبراو لەدایكبووی ساڵی 1994-ەو دانیشتووی قەزای دەشتی هەولێرەو قوتابیی ئامادەییە، ئێمەش لە نزیكەوە چەند پرسیارێكمان ئاراستەی كرد.
- بە شێوەیەكی باشی دەبینم كە ساڵانە تیپەكان ئامادەكاری باش دەكەن بۆ كێبڕكێ كردن لەسەر بەدەست هێنانی ئەنجامی شایستە لە خول و پاڵەوانێتییەكان، هەموو ساڵێكیش یانەكان لە شارەكانی كوردستان لە هەوڵی بەدەست هێنانی ئەنجامی شایستەبوون بە پاڵەوان دەدەن.
-لەم بڕوایەم ئاستی یاریی فوتساڵ لە پایتەختی كوردستان ساڵ بە ساڵ بەرەو پێش چوونی باش بەخۆیەوە دەبینێت، ساڵ لەدوای ساڵ تیپی بەهێز لە هەولێر دروست دەبێت ئەگەر گرنگیی بەردەوام هەبێت پێش بینی دەكەم لە داهاتوودا دەبینە خاوەنی چەندین یاریزانی بەتوانا.
- كردنەوەی پاڵەوانێتی بەردەوام و دروست كردنی یاریگاو هۆڵی تایبەت ئەوە یەكێكە لە هۆكارە سەرەكییەكان بۆ هاتنی كچان بۆ ناو وەرزش و بەرز بوونەوەی ئاستی ئەم یارییە، لە هەمان كاتیشدا پێویستمان بە ئامادەبوونی هاندەران هەیە لە یارییەكان بۆ ئەوەی ئێمە زیاتر هانبدرێین بۆ كێبڕكێ كردن لەسەر بەدەست هێنانی ئەنجامی شایستە.
- نەخێر بەڵام بەهیوای ئەوەم لە داهاتوو زیاتر پەرە بەتواناكانی خۆم بدەم و ببمە یەكێك لە یاریزانانی هەڵبژاردەی نیشتمانی عێراقی.
- پێشووتر كێشەی هۆڵمان هەبوو، بەڵام لە ئێستادا وا خەریكە بە كۆتایی دێت و ئیتر كێشەو گرفتی یاریگامان نامینێت.
