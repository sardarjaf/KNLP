بەمەبەستی روونكردنەوەی بابەتی چاكسازی، رۆژی شەممەی داهاتوو، عەبادی بانگهێشتی ئەنجوومەنی عێراق دەكرێت و بەپێی زانیارییەكانیش لەو بانگهێشتكردنەدا سەرۆك وەزیران پلانی داهاتووی چاكسازی حكومەتەكەی ڕووندەكاتەوە.
سەرچاوەیەك لە ئەنجومەنی وەزیرانی عیراق ئاشكرای كردووە ڕۆژی شەممە بیستی شوبات، حەیدەر عەبادی‌ سەرۆك وەزیرانی‌ عێراق بانگهێشتی ئەنجومەنی نوێنەران دەكرێت.
بەپێی زانیارییەكان بانگهێشتكردنەكەی عەبادی بۆ ئەنجوومەنی نوێنەرانی عێراق بۆ رونكردنەوەی پلانی چاكسازی حكومەتەكەی و كەمكردنەوەی وەزارەتەكان هەروەها چۆنییەتی دانانی سنورێكە بۆ حەشدی شەعبی.
هەر لە دانیشتنەكەدا ئەندامانی ئەنجوومەنی نوێنەرانی عێراق داوای وردەكاری پلانی حكومەت بۆ چاكسازییەكان و چۆنییەتی كەمكردنەوەی وەزارەتەكان و بنەماكانی ئەو پرۆسەیە دەكەن.
ئەم بانگهێشتكردنە لەكاتێكدایە كە سێ‌ شەممەی رابردوو عەبادی رایگەیاند گۆڕانكارییەكی هەمەلایەنە لە حكومەتدا دەكات و بۆ ئەو مەبەستەش داوای پشتیوانیشی لە ئەنجوومەنی نوێنەران كردبوو.
