 ئەمشەو یاریەكانی هەفتەی 14ی خولی نایابی یانەكانی ئینگلتەرا دەستپێدەكات و 4 یاری ئەنجام دەدرێت، لەیاری دەستپێكدا یانەی تۆتنهام هۆتسبێر لەدەرەوەی یاریگای خۆی دەبێتە میوانی یانەی لیستەر سیتی، تۆتنهام كە یاری هەفتەی 13ی لەبەرامبەر وێست برۆمیچ بەیەكسان بون كۆتایی پێ هات خاوەنی 24 خاڵە و لەپلەی پێنجەمدایە، هەرچی لیستەر سیتیە بەهەمان شێوە یاری پێشوی لەگەڵ وێستهام بەیەكسان بوون كۆتایی پێ هات و ئێستا لەپلەی 12دا خاوەنی 14 خاڵە، لەیاریەكی تردا هەردوو یانەی برایتۆن و كریستال پاڵاس بەیەك دەگەن، وێست برۆمیچ ئالبیۆنیش میوانداری نیوكاسڵ یونایتد دەكات، لەدوا یاری رۆژی سێیەممە كە سەعات 11 بەكاتی كوردستان دەستپێدەكات یانەی مانچستەر یونایتد دور لەیاریگا و هاندەرانی دەبێتە میوانی یانەی واتفۆرد، تیپەكەی خۆزیە مۆرینۆی راهێنەری پورتوگالی بەزەحمەت لەهەفتەی 13 بردنەوەیان لەبەرامبەر برایتۆنی تازە سەركەوتو تۆماركرد و بەگۆڵێكی هەڵە بردنەوەی تۆماركرد، بەڵام ئەركی لەم یاریەدا ئاسان نابێت لەبەرامبەر واتفۆرد، كە لەم وەرزەدا بەئاستێكی بەرزەوە دەركەوتووە و, یاری هەفتەی 13ی بە 3 گۆڵی بێ بەرامبەر لە نیوكاسڵ بردەوە كە ئەوە شەشەم بردنەوەی بوو لەم وەرزە لەبەرامبەر 3 یەكسان بوون و 4 شكست و, بە 21 خاڵ پلەی هەشتەمی ریزبەندی گرتووە، مان یونایتدیش كە لە 13 یاری ئەم وەرزە 9 بردنەوە و 2 یەكسان بوون و 2 شكستی هەیە، بە كۆكردنەوەی 29 خاڵ و بەجیاوازی 8 خاڵ لە مان سیتی پێشەنگ لەپلەی دووەمدایەو دەیەوێت بەبردنەوەی لە واتفۆرد،بەشێوەیەكی كاتیش بێت جیاوازی خاڵەكانی لەگەڵ ستیزن بۆ 5 خاڵ كەم بكاتەوە و, لە ئەگەری شكستیش ئەوا چیڵسی خاڵەكانی لەگەڵ یەكسان دەكاتەوە ئەگەر توانی لەم هەفتەیە بردنەوە تۆمار بكات.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
