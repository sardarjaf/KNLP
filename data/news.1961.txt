پێش نیوەرۆی ئەمرۆ لەناوچەی زەرگەی سەربەقەزای خورماتوو، بۆمبێکی چێندراو بەھێزەکانی پێشمەرگەدا تەقیەوەو بەو ھۆیەوە دوو پێشمەرگەی کردە قوربانی.
سەرچاوەیەک لەپۆلیسی خورماتوو رایگەیاند"ئەو تەقینەوەیە لەکاتێکدا بووە کە ئەو فەوجەی پێشمەرگە لەبوونی ئەو بۆمبە ئاگادارکرابوونەوە، ئەوانیش ھەوڵی ئەوەیانداوە بۆمبەکە پوچەڵبکەنەوە، بەڵام بۆمبەکە پێیاندا تەقیوەتەوە، دوو ئەفسەر برینداربوون یەکێکیان پلەی موقەدەم و ئەوی دیکەش ملازم بووە، بەڵام بەھۆی سەختی برینەکەی، موقەدەمەکە لەنەخۆشخانەی خورماتوو شەھیدبوو، بریندارەکەی دیکەش ڕەوانەی نەخۆشخانەی ئازادی شاری کەرکوک کراوە".
