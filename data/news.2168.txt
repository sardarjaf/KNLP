ئه‌ندامێكی‌ په‌رله‌مانی‌ كوردستان رایده‌گه‌یه‌نێت كه‌ له‌بری هاوكاری خه‌ڵك، ده‌عمی سووته‌مه‌نی نانه‌واخانه‌ و سه‌مونخانه‌كانیش ده‌بڕدرێت، ده‌شڵێت: " له‌بری ئه‌وه‌ی له‌م قه‌یرانه‌دا هاوكاری بۆ خه‌ڵك زیاد بكرێ، به‌ڵام نرخی نان و سه‌مونیشیان له‌سه‌ر زیاد ده‌كرێ".
سۆران عومه‌ر ئه‌ندامی‌ په‌رله‌مانی‌ كوردستان رایگه‌یاند كه‌ ماوه‌یه‌كی زۆره‌ به‌شوێن ئه‌وه‌وه‌یه‌ كه‌ پشتیوانی‌ سوته‌مه‌نی له‌ سه‌مونخانه‌ و نانه‌واخانه‌كان نه‌بڕدرێت، وتی‌: "بۆ ئه‌و مه‌به‌سه‌ته‌ به‌تایبه‌ت سه‌ردانی د.ئاشتی هه‌ورامیم كرد، به‌نووسراو پرسیارم ئاراسته‌ كرد، به‌ڵام به‌داخه‌وه‌ ئه‌و ده‌عمه‌یان بڕی!".
سۆران عومه‌ر له‌ تۆڕی‌ كۆمه‌ڵایه‌تی‌ فه‌یسبووك نووسیویه‌تی‌: "حكومه‌ت ده‌عمی سوته‌مه‌نی سه‌مونخانه‌ و نانه‌واخانه‌كان ده‌بڕێت، ئه‌مه‌ش مه‌ترسی دروست ده‌كات له‌سه‌ر گرانبوونی نرخی نان و سه‌مون، ئه‌وه‌ی كه‌په‌یوه‌ندی ژیانی هه‌موو هاوڵاتیانه‌وه‌ هه‌یه‌ به‌تایبه‌ت چینی هه‌ژارو مام ناوه‌ند، به‌داخه‌وه‌ حكومه‌ت ده‌عمی سوته‌مه‌نیان لێ ده‌بڕێت!".
راشیگه‌یاندووه‌ كه‌ "له‌بری ئه‌وه‌ی له‌م قه‌یرانه‌دا هاوكاری بۆ خه‌ڵك زیاد بكرێ به‌ڵام نرخی نان و سه‌مونیشیان له‌سه‌ر زیاد ده‌كرێ!
