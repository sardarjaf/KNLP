رەنگە زۆربەی خانمان بەشێوەیەکی ھەڵە تائێستا ماکیاژیان کردبێت و گوێیان نەدابێتە دەستنیشانکردنی باشترین جۆری ماکیاژ و گونجاوترینی بۆ پێستی خۆیان.
لەم گرتە ڤیدیۆییەدا شێوازی ماکیاژ کردن و ھەڵبژاردنی باشترین کرێمی ئەساس کەبگونجێت لەگەڵ رەنگی پێستت دەخەینەروو کە(پامیلا دکاش)ی شارەزای بواری ماکیاژ ئاشکرایکردوە.
ئەو خانمە رێنمایی دەدات بەر لەماکیاژ سەرەتا بەپارچەیەک لۆکە کەمێک شیر بھێنیت بەدەم و چاوتدا پاشان دابەشی بکەیت و دواتر بەپارچەیەکی تر بیسڕیت، دواتر کەمێک کرێمی لۆشن بەسەر پێستی دەم و چاو و ملدا دابەش بکەیت و بەجوڵەی بازنەیی و ھێواش مەساژی بکەیت و جوان بەسەریدا بڵاو بکەیتەوە.
پاشان ئەو جۆرە کرێمە ئەساسانەی کەھەتە یەکە یەکە لەدوای یەکتر بیدەیت لەملت بەرێژەیەکی کەم تا بزانیت کام جۆریان زیاتر رێک دەکەوێت.
