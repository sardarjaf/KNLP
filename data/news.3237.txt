شەوی رابردوو لە ئەكواپاركێكی خۆشی و كات بەسەربردن لە شاری تایپی پایتەختی تایوان، بەهۆی ئاگركەوتنەوەوە زیاتر لە (500) كەس بریندار بوون و برینی سەدو هەشتا كەسیشیان سەختە.
ئاگرەگە لەسەر یەكێك لە ستەیجی پاركەكە كەوتووەتەوە، بەپێی لێكۆڵینەوە سەرەتاییەكانیش، كاتێك پاودەری دروستكردنی رووناكییە فرە رەنگەكان بڵاودەكرێتەوە، بەهۆی گەرمی تینی دروستكەری رووناكییەكانەوە، ستەیجەكە كڵپە دەكات و زیاتر لە (500) كەس بریندار دەكات.
بەپێی زانیارییەكان زیاتر لە هەزار كەس لەو كاتەدا لەنزیك ستەیجەكەوە بوون و ئاگرەكەش بەزوویی كۆنترۆڵ كراوە.
شایەتحاڵێك بە راگەیاندنەكانی ناوخۆی ئەو وڵاتەی وتووە، ئاگرەكە لەلای چەپی ستەیجەكەوە دەستیپێكرد، سەرەتا وامزانی ئەو ئاگرەش بەشێكە لە رازاندنەوەو جوانی بەخشین بە پاركەكە تا وای لێهات ژمارەیەكی زۆر لە ئامادەبووانی بریندار كرد.
جێی ئاماژەیە دوێنێ شەممە، بەهۆی بەرزبوونەوەی پلەی گەرما بۆ سی و شەش پلەی سیلیزی، زۆربەی هاووڵاتیانی تایوان روویان لە ئەكواپاركەكان كرد.
