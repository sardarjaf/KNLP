ئاڵدار خەلیل ڕایگەیاند: حكومەتی توركیا ئاستەنگ بۆ ئۆپراسیۆنی رەقە دروستدەكات، دەشڵێت: هێرشەكانی ئەو وڵاتە بۆ سەر عەفرین، دەستپێكی قۆناغی كۆتایی ئەردۆگانە.
ئاڵدار خەلیل سەركردە لەبزوتنەوەی كۆمەڵگەی دیموكراتی لەسوریا (تەڤدەم) لەلێدوانێكدا ئاماژەی بەوەكردووە: ئامانجی هەمیشەی توركیا تێكدانی ئاسایش و ئارامییە لەسوریا، ئەوەش لەڕێی چەند هەوڵێكیەوە بەدامەزراندنی ئۆپۆزسیۆن و گروپە تیرۆرستیەكان كە كاریگەری خراپیان لەسەر شۆڕشی سوریا هەبووە، راشیگەیاند: هەوڵی ئێستای توركیا بەزاندنی خاكی سوریایە لەڕێی جەرابلوسەوە تا كێشە بۆ ئۆپراسیۆنی ئازادكردنەوەی رەقە دروستبكات، جگە لەوەش هەوڵێكی تری هێرشكردنە سەر عەفرینە.
تەئكیدی لەسەر ئەوەشكردەوە كە گەلی عەفرین و هێزەكانی سوریای دیموكرات و یەكینەكانی پاراستنی گەل (یەپەگەو یەپەژە)، بەرگری لەعەفرین دەكەن و بەرخودانێكی مێژووی تۆمار دەكەن وەك چۆن بەرگریان لەكۆبانێ كرد، وتیشی: كۆبانێ سەرەتای قۆناغێكی نوێ بوو بۆ شكستی داعش، عەفرینیش خاڵی دەستپێكی قۆناغی شكستی ئەردۆگان و پرۆژەكانی دەبێت لەسوریا.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
