كۆسره‌ت ره‌سوڵ عه‌لی جه‌خت له‌ به‌هێزتركردنی په‌یوه‌ندی نێوان ئایین و پێكهاته‌ جیاوازه‌كان له‌ هه‌رێمی كوردستان ده‌كاته‌وه‌و به‌گرنگی ده‌زانێت هه‌موو لایه‌ك دژی توندڕه‌وی ئایینی بوه‌ستنه‌وه‌.
ئه‌م وتانه‌ی جێگری یه‌كه‌می سكرتێری گشتی یه‌كێتیی نیشتمانیی كوردستان ئه‌مڕۆ 8/5/2017 له‌ شاری هه‌ولێر له‌میانی پێشوازیكردنی له‌ "مه‌تران به‌شار مه‌تی وه‌رده‌- سه‌رۆكی ئه‌ساقیفه‌ی ئیباشیه‌ی ئه‌ربیلی كلدان" هات.
له‌ دیداری نێوانیاندا هه‌ردوولا به‌وردی باسیان له‌ په‌یوه‌ندی دوورو قوڵ و له‌مێژینه‌ی نێوان ئایین و پێكهاته‌ جیاوازه‌كانی هه‌رێمی كوردستانیان كردو جه‌ختیان له‌وه‌ش كرده‌وه‌ كه‌ پێویسته‌ په‌ره‌ی زیاتر به‌م په‌یوه‌ندییانه‌ بدرێت.
كۆسره‌ت ره‌سوڵ عه‌لی باسی له‌ رۆڵی پێشمه‌رگه‌ له‌ جه‌نگی به‌ره‌نگاربوونه‌وه‌ی تیرۆرو پاراستنی سه‌رجه‌م ئایین و پێكهاته‌ جیاوازه‌كان كردو رایگه‌یاند كه‌ پێشمه‌رگه‌ به‌بێ جیاوازی به‌رگری كردو به‌ره‌نگاری تیرۆرستان بوه‌وه‌.
ته‌وه‌رێكی تر باسكردن بوو له‌ چۆنیه‌تی به‌ره‌نگاربوونه‌وه‌ی بیری توندڕه‌وی و به‌هێزكردنی پێكه‌وه‌ژیانی نێوان ئایین و پێكهاته‌ جیاوازه‌كان، له‌مڕووه‌وه‌ هه‌ردوولا به‌گرنگیان زانی له‌ سه‌رجه‌م سێكته‌ره‌ جیاوازه‌كانداو به‌ پلانێكی وردو تۆكمه‌ كاربكرێت بۆ به‌ره‌نگاربوونه‌وه‌ی بیری توندڕه‌وی و چاندنی تۆوی پێكه‌وه‌ژیان.
له‌كۆتاییشدا كۆسره‌ت ره‌سوڵ عه‌لی وتی: هه‌رێمی كوردستان و گه‌لی كورد توانیویانه‌ نموونه‌یه‌كی جوانی پێكه‌وه‌ژیان و ئاشتی كۆمه‌ڵایه‌تی نیشانی جیهان بده‌ن.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
