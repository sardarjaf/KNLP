لەبارەگای مەكتەبی سیاسی ی.ن.ك لەشاری هەولێر، سەعدی ئەحمەد پیرە ئەندامی مەكتەبی سیاسی یەكێتیی پێشوازیكرد لە جۆرجی بۆستن –جێگری نێردەی تایبەتی سكرتێری گشتی  نەتەوەیەكگرتووەكان  لەعیراق و ریكاردۆ رۆدریگز بەرپرسی نوسینگەی نێردەی نەتەوەیەكگرتووەكان لەهەرێمی كوردستان و میكرام ئەلمەلاعبی   لێپرسراوی ئۆفیسی سیاسی لە نوسینگەكە.
سەعدی ئەحەمەد پیرە  كارو چالاكییەكانی نەتەوەیەكگرتووەكانی لەعیراق بەرزنرخاند .
هەروەك باسی لە پرسی ریفراندۆم و ئەگەرو پێشهاتەكانی تایبەت بەو پرسەكە كرد.
ئاماژەی بەوەشكرد ئیرادەیەكی بەهێز لەنێولایەنە كوردستانییەكان هەیە بۆ چارەسەركردنی كێشە سیاسی و ئابورییەكانی هەرێم.
لای خۆشیانەوە وێڕای خۆشحاڵی دەربڕین بە دیدارەكە، وەفدی نەتەوەیەكگرتووەكان تەئكیدیان لەسەر هەماهەنگی هاوكارییان بۆ هەرێمی كوردستان كردەوە لەسەرجەم بوارەكان.
هەروەك تەئكیدیشیان لەوەكردەوە لەئێستادا لەهەمووشتێك گرنگتر بۆ هەرێمی كوردستان یەكگرتوویی و یەكڕیزی نێو ماڵی كوردە.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
