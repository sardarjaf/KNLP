جێگری وەزیری دەرەوەی روسیا باس لەوەدەكات سەرباری ئەوەی تا ئێستا ئێران و وڵاتانی كۆمەڵەی پێنج كۆ یەك لەسەر چەند خاڵێك ناكۆكن، بەڵام دوور نییە تا كۆتایی ئەم مانگە لەسەر بەرنامە ئەتۆمیەكەی حكومەتی تاران بگەنە ڕێككەوتن.
سێرگی ریباكۆف، جێگری وەزیری دەرەوەی ڕوسیا، باسی لەوەشكرد، دوایین گەڕی دانوستانە ئەتۆمیەكانی نێوان ئێران و وڵاتانی كۆمەڵەی پێنج كۆ یەك بەچڕی بەردەوامن و خاڵە ناكۆكەكان بە بەراورد بە هەفتەی ڕابردوو، زۆر كەمبوونەتەوەو لە ئێستادا لەسەر پێنج بۆ حەوت خاڵ ناكۆكی لە نێوانیاندا ماوە.
وتیشی: چاوەڕوان دەكرێت تا سی حوزەیران، واتە دوا وادەی دەستنیشانكراو بۆ بەئەنجامگەیاندنی دانوستانەكان، هەر دوولا بگەنە ڕێككەوتن.
لەئێستادا نوێنەرانی ئێران و وڵاتانی كۆمەڵەی پێنج كۆ یەك لە ڤیەننای پایتەختی نەمسا لە كۆبوونەوەدان و ئامانجی سەرەكی ئەو كۆبوونەوانەش داڕشتنی دەقی ڕێككەوتنی كۆتایی نێوانیانە.
