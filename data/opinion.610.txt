نەوشیروان مستەفا وەک ڕێکخەری گشتی بزوتنەوەی گۆڕان کاری لەسەر ئامانجەکانی ناو بزوتنەوەکەی کرد ، بەوەی لەم زەمەنەدا ژینگەی گشتی ناوچەیی لەبارە بۆ ئەوەی کورد بتوانێت لەو کۆت و بەندە مێژوییە بێتە دەرێ و درێژکراوەی ستراتیژی وڵاتان نەبێت ، کاری ئەم پیاوە دژی هیچ کەسایەتیەک نەبوە ، هێندە نەبێت کاری لەسەر بڕینی ئەم ڕەگەی (مێژوو کردە) کردوە ، بەوەی ببینە خاوەنی ستراتیژی سەربەخۆی نەتەوەیی خۆمان ، ئەو کات وڵاتانی ناوچە وەک دراوسێ ناچار دەبون کە مامەڵە لەگەڵ هەرێمێکی سەربەخۆی خاوەن ستراتیژ بکەن ، نەک وەک پاشکۆی بەرژەوەندییەکانی خۆیان ، نەوشیروان مستەفا دەیویست یەکێتی و پارتی ناچار بکات بە دەست بەردان لە ڕێکەوتنی ستراتیژی و کار بۆ بە نیشتمانی کردنی کۆی پرسەکان بکەن ، لەبەر ئەوەی ڕێککەوتنی ستراتیژی هێندە ڕێککەوتنێکە لە نێوان تورکیا و ئێراندا ، هێندە ڕێکەوتنێک نیە لە نێوان پارتی و یەکێتیدا تەنها بە وەکالەت نەبێت ، ئەم پیاوە ویستی دەستی پارتی و یەکێتی لە پاشکۆیەتی دەربهێنێت و بیانکاتە خاوەن سیستم و ستراتیژی خۆیان و دەستاو دەستکردنی دەسەڵات بکاتە نەریت ، بەڵام لەبەر ئەوەی بەرژەوەندی سەرانی پارتی و یەکێتی بەستراوە بە ڕێکەوتنی ستراتیژیەوە ، وە بۆ ئێران و تورکیاش قازانجە کە کەلتوری خێڵ حکوم بکات ، تا سەرەک خێڵ بگرن کۆی هەرێم بگرن، ئەم پیاوە کە زانی نە پارتی و نە یەکێتی ئەو ئیرادەیان نیە و دروشمەکانیان جگە لە سیناریو و ماکیاج هیچی تر نیە ، چونە ناو دەسەڵاتەوە تا گوشاریان زیاتر بێت ، بەڵام تورکیا بە تایبەت (چونکە تورکیا لە عێراقدا بەس پارتی بە دەستەوەیە وەک کارت و سونە پەراوێز خراوە… بەڵام ئێران ناوەندی عێراقی بەدەستەوەیە بۆیە نەیان هێشت ئەم ئامانجە بکرێتە کردار ) ، داواجار بە ناچاری گەڕایەوە بۆ یاریەکی تر ، کە هاوسەنگی هێز بو ، بەڵام هەر زوو بە پلانی تورکیا کار بۆ دوکەرت کردنی یەکیتی و یەکگرتو کراو نەیان هێشت ئەم هاوسەنگییەش سەر بگرێت و گەڕانەوە بۆ ڕێککەوتنە ستراتیژیەکە کە ئێستا هەمو حیزبەکان پاشکۆن تێیدا ، تاکە هێزێک لە بەرامبەر پاوان خوازی پارتیدا گۆڕانە و بەردەوامیش لە ململانێدایە ، وە نەوشیروان مستەفا دەیزانی کە ئەم یارییە یارییەکی ناچارییە ، وە ئەوەشی دەزانی لە سایەی حکومڕانی ئەم دو حیزبەوە ئەم دۆخە دەبێت ، بۆیە وەک ساڵی ١٩٩٠ چاوەڕێ ی گۆڕانێکی ناوچەییە ، وەک گەردەلولی بیابان و ڕاپەڕین ( ئەگەر تەمەن باقی بێت ) کە لە ئێستادا دەکاتە پڕۆسەی موسڵ و دوای موسڵ ، ئەم پیاوە دەزانێت کە دەسەڵاتە لۆکاڵییەکان توانای گۆڕانیان نیە بە ئاراستەی ئامانجەکانی بزوتنەوەی گۆڕان ، هەموی بەستراوە بە گۆڕانکارییە دەرەکییەکان و بە تایبەتی تر گۆڕانکارییە ناوچەیی و جیهانیەکانەوە ، بۆیە ئەم پیاوە هەر کات زانیبێتی دەتوانی یاری خۆی بکات و کاریگەری دەبێت ، ئەوا یاری خۆی کردوە ، هەر کاتیش زانیبێتی هەر یارییەک بکا یاریچیەکی گەورەتر هەیە لە دەرەوە ، ئەوا یارییەکەی خۆی وەستاندوە ، لە ئێستادا وەک ١٩٩١ چاوەڕێ ی دوای موسڵە ، ئەوەش دەزانێت کە تورکیا بۆ بەرژەوەندی سەرانی (ئاکەپە) توند تر دەبن لە دژایەتی کردنی ناتۆ و ڕوسیا ، ئەمەش نزیکی دەکاتەوە لە کەناری بچوک بونەوە بە تایبەت دوای ئەوەی کە نەیتوانی بەشداری موسڵ بکات وەک هێزێکی کاریگەر ، بگرە لەوەش بچوک تر هەڕەشەکانی بۆ سەر تەلعەفەر سفر بویەوە ، لە بەرامبەردا ئێران لە هەر چوار لاوە لە فراوان بوندایە ، بە جۆرێک وڵاتانی خلیج بە سوعدەیشەوە ترسی هاتنی حشدی شعبیان هەیە بۆ ناو سوریا ، کە بە ئاشکرا ئێران دەڵێت دەچینە ناو سوریا ، بێگومان بە گڵۆپی سەوزی ناتۆ و ئەمریکا و ڕوسیاوە ، چونی مسعود بارزانی بۆ ئیمارات هەر لەم چواچێوەیەدایە ، وە دابەزینی بۆ پرسی هەڵبژاردن هەمان کاریگەری گەورە بونی ئێران و بچوک بونەوەی تورکیاییە ، نەوشیروان مستەفا کە بێدەنگە چاوەڕێی ئەم گۆڕانکاریانەیە ، ئیتر دوای ئەم گۆڕانانە یاری سێیەمی نەوشیروان مستەفا دەست پێ دەکاتەوە و دەتوانێت ببێتە ئاراستەکەری نەوەی سێیەم وەک ساڵی ١٩٩١ ، ئەم پیاوە بۆیە بێدەنگە چاوەڕێ ی یاری یارچیەکانی ناو گۆڕەپانەکەیە و دوای دۆڕانی یەکێکیان ئەم دێتە ناو گۆڕەپانەکە و یاری سێیەم دەست پێ دەکات ، بێگومان بە تێگەیشتن لە تاکتیک و فێڵەکانی یارچیەکانی بەرامبەری ، وە ئێستە لە دورەوە سەیری دەکات و باش لە فێڵەکانیان تێدەگات ، ئەو کات نەوشیروان مستەفا بە کردار دێتە دەنگ.
