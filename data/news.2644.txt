ئەلیکساندەر ڤان دێر بێڵن، وەک کاندیدی سەربخۆ زۆرینەی دەنگەکانی هەڵبژاردنەکەی بردەوە و بووە سەرۆک کۆماری نوێی نەمسا.
بە گوێرەی BBC هەڵبژاردنی سەرۆکایەتی کۆماری نەمسا، رۆژی دووشەممەی ڕابردوو بەڕێوەچوو، لە هەڵبژاردنەکەدا ئەلیکساندەر ڤان دێر بێڵن کاندیدی سەربەخۆ کە پێشتر سەرۆکی پارتی سەوز بووە، 2,254,484 دەنگی بەدەستهێنا  کە دەکات 50.3%ی کۆی دەنگەکانی بەشداری هەڵباژردنەکە لە بەرامبەردا نۆبرێت هۆفەر کاندیدی حزبی ڕاستڕەوی توندڕەو 2,223,458 دەنگی بەدەستهێنا واتە 49.78%ی دەنگەکان.
لە ماوەی 70 ساڵی ڕابردوودا پۆستی سەرۆک کۆماریی نەمسا بە بەردەوامی لە لایەن کاندیدەکانی پارتی سۆسیال دیموکرات و دیموکرات مەسیحییەکانەوە بەڕێوە براوە.
ئەگەرچی ئەمساڵ حزبی ڕاستڕەوی توندڕەو هەوڵی زۆریدا کە ئەو پۆستە بباتەوە، لە ماوەی ڕابردووشدا بانگەشەی دژی پەنابەرانی ئەو وڵاتە دەستپێکرد، بەڵام کاندیدێكی‌ سەربەخۆ توانی هەڵبژاردنەکە بباتەوە.
نەمسا، وڵاتێکی فیدراڵیە لە کیشوەری ئەورووپا، بەپێی ئامارەکانی ساڵی ٢٠١٤ ژمارەی دانیشتوانی وڵاتی نەمسا زیاتر لە 8.5 ملیۆن کەس بووە.
