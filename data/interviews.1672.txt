ئێواره‌ی رۆژی (2/5/2017) حاكم قادر حه‌مه‌جان كارگێڕی مه‌كته‌بی سیاسی، تیپی مۆسیقای سلێمانی به‌سه‌ركرده‌وه‌، له‌لایه‌ن سه‌رۆك و ده‌سته‌ی به‌رێوه‌بردن و ئه‌ندامانی تیپه‌كه‌وه‌ پێشوازی لێكرا، له‌نزیكه‌وه‌ ئاگاداری خۆئاماده‌كردن بۆ چالاكیه‌كانی یادی 50 ساڵه‌ی دامه‌زراندنی تیپه‌كه‌ بوو.
له‌ووته‌یه‌كدا بۆ هونه‌رمه‌ندان و ئه‌ندامانی تیپی مۆسیقای سلێمانی، كارگێڕی مه‌كته‌بی سیاسی یه‌كێتیی نیشتمانیی كوردستان رایگه‌یاند " تیپی مۆسیقای سلێمانی، كه‌ په‌نجا ساڵه‌ دمه‌زراوه‌ رۆڵێكی گرنگی هه‌بووه‌، نه‌ك هه‌ر له‌مێژووی هونه‌ر و رۆشنبیری سلێمانی، به‌ڵكو له‌مێژووی هونه‌رو مۆسیقای كوردی دا دیارو پرشنگداره‌و مایه‌ی شانازییه‌ بۆ رێبازی شه‌هیدان و گه‌له‌كه‌مان و سلێمانی".
له‌به‌شێكی تری ووته‌كانیشدا حاكم قادر حه‌مه‌جان ووتی " ده‌سته‌ی به‌رێوه‌به‌ر و یه‌كه‌ به‌یه‌كه‌ی ئه‌ندامانی تیپی مۆسیقای سلێمانی، جێگای سوپاسی خه‌ڵكی شاری سلێمانی و هه‌موو ئه‌وانه‌ن، كه‌ دۆستی هونه‌ر و ئه‌ده‌بن".
له‌باره‌ی رۆڵی پڕ له‌سه‌روه‌ری و شانازی شاری سلێمانیشه‌وه‌، حاكم قادر حه‌مه‌جان ووتی" سلێمانی یه‌كێكه‌ له‌و شارانه‌ی، كه‌ به‌شاری ئه‌ده‌ب و مۆسیقا و هونه‌ر و شاری ئازایه‌تی و قاره‌مانێتی و خۆبه‌ختكردن ناسراوه‌، تیپی مۆسیقای سلێمانیش نه‌وه‌ له‌دوای نه‌وه‌ توانیویانه‌ گه‌شه‌ به‌تیپه‌كه‌یان بده‌ن، ئه‌مه‌ش نیشانه‌ی دڵسۆزیه‌ بۆ گه‌له‌كه‌مان و شاره‌كه‌مان و رێبازی شه‌هیدان".
كارگێڕی مه‌كته‌بی سیاسی، سڵاوی ئه‌مه‌ك و وه‌فاداریشی ئاڕاسته‌ی هه‌موو ئه‌و هونه‌رمه‌نده‌ تێكۆشه‌رانه‌ كرد، له‌ قۆناغه‌ جیاجیاكانی مێژووی تیپی مۆسیقای سلێمانیدا رۆڵیان هه‌بووه‌و رایگه‌شیگه‌یاند سه‌ری رێز له‌ئاست گۆڕی پیرۆزی هونه‌رمه‌نده‌ شه‌هید و كۆچكردووه‌كانی تیپی مۆسیقای سلێمانی دائه‌نه‌وێنین.
له‌لای خۆشیانه‌وه‌ سه‌رۆك و ئه‌ندامانی تیپی مۆسیقای سلێمانی، سوپاسی به‌سه‌ركردنه‌وه‌كه‌ی كارگێڕی مه‌كته‌بی سیاسی-یان كرد و له‌باره‌ی كارو چالاكیه‌كانیان و خۆئاماده‌كردن بۆ یادی په‌نجا ساڵه‌ی دامه‌زراندنی تیپه‌كه‌یان ڕاپۆرتی زاره‌كیان پێشكه‌ش كرد.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
