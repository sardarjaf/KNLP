میلله‌تی كورد پاش ئه‌و هه‌موو نه‌هامه‌تی و قوربانیدانه‌و خه‌باتی بۆ ڕزگاری و سه‌ربه‌خۆیی و هه‌زاران شه‌هیدو ئه‌نفال له‌پێناوی ڕزگاری و ئازادی ومافه‌ڕه‌واكه‌ی تاكو ئێستا مافی چاره‌ی خۆنووسین و ده‌وڵه‌تی سه‌ربه‌خۆی نیه‌ !
خه‌باتی سیاسی و مه‌ده‌نی وشۆڕشگێڕی و جولانه‌وه‌ی ڕزگاریخوازی كورد مێژووی كۆن و نوێی هه‌یه‌ بۆ سه‌ربه‌خۆیی و ڕزگاری له‌ ژیِر ده‌ستی داگیركه‌ران و وڵاتانی كه‌كوردستانیان پێوه‌ لكاوه‌ ئه‌و حكومه‌ته‌ یه‌ك له‌ دوایی یه‌كه‌كانی كه‌ حوكمیان كردووه‌ به‌سه‌ر میلله‌تی كورد به‌تایبه‌ت له‌ ده‌وڵه‌تی عێڕاق نه‌وه‌ك دان به‌ مافه‌ ڕه‌واكانی میلله‌تی كورد داننانێ‌ به‌ڵكو هه‌رده‌م مافی هاوڵاتی كوردی پێشێل كردووه‌ و مافی سه‌ربه‌خۆوسیاسی و مافی چاره‌ی خۆنووسین بۆ میلله‌تی كورد به‌ ڕه‌وا نازانێ‌ وسه‌رباری سته‌م و زوڵم به‌رامبه‌ر میلله‌تی كورد .
ئه‌و حكومه‌ت و وڵاتانه‌ی حوكمی میلله‌تی كوردیان كردووه‌ له‌ مێژووی كۆنه‌وه‌ تاكو ئێستا نه‌ مافی كوردیان داوه‌ نه‌ ڕازیشن به‌ داواكاری میلله‌تی كورد بۆ سه‌ربه‌خۆیی و مافی به‌ ده‌وڵه‌تبوون , هه‌رله‌ سه‌ده‌ی ( 17 , 18) میرنشینه‌ كورده‌كان له‌ چوارچێوه‌و ئیداره‌یه‌كی سه‌ربه‌خۆ له‌ كارووباره‌كانیان به‌ڵام سه‌ربه‌ وڵاتانی كه‌ كوردیان به‌سه‌ر دابه‌شكراوه‌ له‌و كاته‌وه‌ دوژمنایه‌تی و ململانێی كوردیان كردووه‌ دواتریش میرنشینه‌ كوردیه‌كانیان به‌ره‌و له‌ ناو چوون بردووه‌.
له‌مێژووی نوێش له‌ سه‌ده‌ی ( 20 , 21) (میلله‌تی كورد) له‌ چواچێوه‌ی رێكخراوی سیاسی و بزووتنه‌وه‌ی ڕزگاریخوازی و پارتی سیاسی به‌رده‌وام بووه‌ بۆ ده‌ستهێنانی مافه‌ سروشتی و ڕه‌واكانی وه‌ك میلله‌تێك به‌سه‌ربه‌خۆیی بژی و مافی چاره‌ی خۆنووسین و دامه‌زراندنی (ده‌وڵه‌تی كوردی) كه‌مافێكی سروشتی و ڕه‌وایی میلله‌تی كورده‌ سه‌رباری ئه‌و هه‌موو قوربانی و شه‌هیدو ئه‌نفال و ماڵویِرانیه‌ كه‌ شه‌رمه‌زاریه‌ بۆ ئه‌و حكومه‌ته‌ یه‌ك به‌ دوایه‌كه‌كانی مه‌ركه‌زی حوكمیان كردووه‌ نه‌ك مافی میلله‌تی كوردیان پێشێل كردووه‌و نه‌داوه‌ به‌ڵكو زوڵم و سته‌میشیان له‌ میلله‌تی كورد كردووه‌ , وه‌له‌لایه‌كیتره‌وه‌ش شه‌رمه‌زاریه‌ بۆ ( كۆمه‌ڵگه‌ی نێو ده‌وڵه‌تی)یش به‌ درێژایی مێژوو خه‌باتی میلله‌تی كورد بێ‌ هه‌ڵویست و كه‌ته‌رخه‌مبوون به‌رامبه‌ر ئه‌و هه‌موو سته‌م و زۆرداریه‌ی له‌ میلله‌تی كورد كراوه‌ چونكه‌ (كۆمه‌ڵگه‌ی نێوده‌وڵه‌تی) یش به‌رپرسیاره‌ به‌ تایبه‌ت له‌ سه‌ده‌ی (20 , 21) به‌ گوێره‌ی و به‌پێی رێساو یاساكانی مافی مرۆڤ و مرۆڤایه‌تی و سه‌رده‌می ( زانست و ته‌كنۆلۆجیا) میلله‌تێك نه‌ك مافی پێشێل ده‌كرێ‌ به‌ڵكو سته‌م و جینۆساید ده‌كرێ‌ هه‌روه‌ك له‌ سه‌رده‌می حكومه‌تی (به‌عس) كورد له‌و پارچه‌ی ده‌وڵه‌تی عێڕاق (ئه‌نفال) كراو ( كۆمه‌ڵگه‌ی نێو ده‌وڵه‌تی) زۆر سستبوون له‌ هه‌ڵوێسته‌كانیان به‌رامبه‌ر ئه‌م كاره‌ساته‌ , ئه‌مه‌ش ئاشكرایه‌ و روونه‌ كه‌ (كۆمه‌ڵگه‌ی نێوده‌وڵه‌تی) بێ‌ هه‌ڵوێسته‌و بێ‌ ده‌نگه‌ و كه‌مته‌رخه‌مه‌ به‌رامبه‌ر یاساكانی مافی مرۆڤ و مرۆڤایه‌تی داننه‌نان به‌سه‌ربه‌خۆیی میلله‌تێك ونه‌بوونی لێپێچینه‌وه‌ له‌گه‌ڵ ئه‌و حكومه‌ت و وڵاتانه‌ی كه‌ هاوڵاتیان و نه‌ته‌وه‌كان ده‌چه‌وسێننه‌وه‌!
بۆیه‌ ئێستاش , میلله‌تی كورد له‌ باكوری عێڕاق كه‌ هه‌رێمێكی سه‌ربه‌خۆیی كورده‌ خاك و نیشتمانی ڕه‌سه‌نی كورده‌ كه‌ له‌ ساڵی (1991)وه‌ ڕزگاروئازاده‌ به‌ڵام له‌ چوارچێوه‌ی ده‌وڵه‌تی عێڕاق وادیاره‌ هه‌ره‌كو حكومه‌ته‌ یه‌ك له‌ دوایه‌كه‌كانی پێشووتر مافه‌كانی كورد پێشێل ده‌كات بڕیاڕی ( گشتپرسی , ڕیفڕاندۆم له‌ 25/ ئه‌یلول ) به‌ ڕه‌وا نازانێ‌ و ڕێگری و به‌ربه‌ست درووستده‌كات بۆ ئه‌و مافه‌ ڕه‌وایه‌ , وه‌له‌هه‌مان كاتیشدا ( كۆمه‌ڵگه‌ی نێوده‌وڵتیش) كه‌ (ئه‌نجومه‌نی ئاسایش) و ( نه‌ته‌وه‌ یه‌كگرتووه‌كان) له‌ ساڵانی (40) چله‌كانی سه‌ده‌ی (20) دروستبوون بۆ داكۆكی و به‌رگری له‌ مافی میلله‌تان تاكو ئێستا هه‌ڵوێستیان وه‌رنه‌گرتووه‌ به‌رامبه‌ر ئه‌و ناعه‌داله‌تیه‌ی به‌ كورد ده‌كرێ‌ پاڵپشتی بۆ سه‌ربه‌خۆیی كوردوئیعتراف كردن به‌ مافی چاره‌ی خۆنووسین , وادیاره‌ ده‌یانه‌وێ‌ دووباره‌و سێ‌ باره‌و سه‌دباره‌و هه‌زارباره‌ بێ‌ هه‌ڵویست و كه‌مته‌رخه‌م بن و به‌ڕه‌وایی نه‌زانن پاش ئه‌و هه‌موو قوربانیه‌ی میلله‌تی كورد به‌ به‌ر چاوی جیهان كه‌ ئێستاش سه‌ده‌ی (21) سه‌ده‌ی مافی مرۆڤ و پێشكه‌وتنی زانست كه‌ له‌ خزمه‌تی مرۆڤ و مرۆڤایه‌تیه‌ كه‌ خۆیان بۆ خۆیانی په‌یڕه‌وی ده‌كه‌ن و بانگه‌شه‌ی بۆ ده‌كه‌ن !
له‌ هه‌مووشی دیارتر ڕێككه‌وتنی سه‌د ساڵه‌ی(100) (سایكس بیكۆ)به‌به‌رچاوی وڵاتان و به‌ بڕیاڕی (كۆمه‌ڵگه‌ی نێو ده‌وڵه‌تی)و وڵاتانی زلهێز میلله‌تی كوردیان خسته‌ و لكاندیان به‌ عێراقێكی عه‌ره‌بی دروستكراو پێشێلكردنی مافی میلله‌تێك كه‌ كورده‌, بێجگه‌ له‌وه‌ش قۆناغێك له‌ قۆناغه‌كان میلله‌تی كورد بۆته‌ قوربانی به‌ هۆی كێشه‌وململانێی وڵاتانی زلهێزله‌ ناوچه‌كه‌دا مافه‌كانی كوردله‌گۆڕنراوه‌ .
جا لێره‌دا, بڕیاڕی سه‌ركردایه‌تی كورد (ڕیفڕاندۆمی 25/ئه‌یلول/2017) له‌سه‌ده‌ی (21) بڕیاڕو خه‌باتی سیاسی و مه‌ده‌نی میلله‌تی كورده‌ بۆ حكومه‌تی فیدڕاڵی عێڕاق و ( كۆمه‌ڵگه‌ی نێوده‌وڵه‌تی) بۆ كۆتایی هێنان به‌ سته‌م وزۆرداریه‌ی حكومه‌ته‌ مه‌ركه‌زیه‌كان به‌رامبه‌ر میلله‌تی كوردو كۆتاییهێنان به‌ ده‌ستێوه‌ردانی وڵاتان له‌ كارووباری میلله‌تان و وازهێنان له‌ ڕێككه‌وتنه‌ ژێربه‌ژێره‌كان و دانانی نه‌خشه‌ی ده‌ستكرد بۆ له‌ت و په‌تكردنی میلله‌تێك كه‌ئه‌مه‌ش تاوانێكی هاوبه‌ش و هاوشانه‌ وه‌كو حكومه‌ته‌ مه‌ركه‌زیه‌كان كه‌ به‌رامبه‌ر میلله‌تی كوردیان كردووه‌ !
بۆیه‌ ده‌پرسین ئایا له‌ (ڕیفڕاندۆمی 25/ئه‌یلول) دیسان حكومه‌تی مه‌ركه‌زی عێڕاق و كۆمه‌ڵگه‌ی نێوده‌وڵه‌تی به‌تایبه‌ت ( ئه‌نجومه‌نی ئاسایش و نه‌ته‌وه‌یه‌كگرتووه‌كان) به‌رده‌وامن له‌ فه‌رامۆشكردن و پێشێلكردنی مافی میلله‌تی كورد كه‌مته‌رخه‌موو بێ‌ هه‌ڵوێستن له‌ له‌ ئاست مافه‌ ڕه‌واوسرووشتی و ڕاسته‌قینه‌كانی تاكی كورد؟.
