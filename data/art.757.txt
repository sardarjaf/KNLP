بەڕێزان، لەڕێی ئەم گۆشەیەوە و لە کڵاوڕۆژنەی سایتی دەنگەکانەوە هەفتانە هەوڵ دەدەم بە دەقێکی کرێکاری و شۆڕشگێڕانە لەگەڵتان بم.
هەوڵ دەدەم ئەو دەقانە بخەمە بەردەستتان کە سەر بە ئایدێندتی چینایەتی کرێکاران بن، یان دەقگەلێک کە هەڵگری ناوەڕۆکێکی ڕادیکاڵ و شۆڕشگێرانە بن.
هەوڵ دەدەم تا بۆم بکرێ غەدر لە نووسەری دەقەکە نەکەم و ناوەڕۆک و شیعرییەتی دەقەکان بپارێزم، ئێوەش بە خوێندنەوەیان لە هەر کەموکوڕییەکی زمان و وەرگێڕاندا بە ئاگادارکردنەوەم پەیامی چالاکبوونی خۆتان وەک خوێنەرێکی ئاکتیڤ بنوێنن.
بەو ئومێدەی بتوانین لەم پانتاییە بەربەرینەی ئەدەبی کوردیی کە خەبەرێک لە دەقی ڕادیکاڵ و کرێکاریی نییە، ژیلەمۆی دەقە گڕ لە هەناوەکان، بگەشێنینەوە و تەکانێک بە ئەدەبی کرێکاری کوردیی بدەین کە ئەمڕۆ هیچ میدیایەک ئامادە نییە ئاوڕی لێ بداتەوە.
لێرەوە جارێکیتر سوپاسی زۆرم بۆ سایتی دەنگەکان و بەڕێوەبەرەکەی کاک گۆران عەبدوڵا کە بێ دوودڵی ئامادەیی خۆی نیشاندا لە پشتیوانی و سەپۆرتی ئەدەبی کرێکاریی و شۆڕشگێرانە و تەرخانکردنی ئەم گۆشەیە.
(٢) برۆکەر تالیافێڕۆ واشنتۆن ( ١٨٥٦ – ١٩١٥) نووسەر و وتاربێژ ئەفریقی – ئەمریکیی و ڕاوێژکاری سەرۆکی وڵاتە یەکگرتووەکانی ئەمریکا بوو.
لەنیوان ساڵانی ١٨٩٠ تا ١٩١٥ ڕابەری بزووتنەوەی ڕەشپێستەکانی ئەمریکا بوو.
هەروەها خاوەنی کۆمەڵی کتێبە لە بواری کێشەکانی مرۆڤی رەشپێست لە کیشوەری ئەمریکا.
(٣) تەسکیجیی شارێکە لە ئەڵەباما لە وڵاتە یەکگرتووەکانی ئەمریکا کە چەندین شوێنی مێژوویی گرنگی تێدایە کە بایەخی سیاسی و کلتووری بۆ ڕەوەندی ئەفریقیی – ئەمریکییەکان هەیە.
جەیمس مێرسەر لەنگستۆن هیوزی ڕۆماننووس و شانۆنامەنووس و چیرۆکنووس ڕەشپێستی ئەمریکی لە یەکی شوباتی ١٩٠٢ لە جۆبلن میزوری لەئەمریکا لەدایک بووە.
هیوز بەمنداڵی بەختەوەر نەبووە و لەخێزانێکی لەبەریەک هەڵوەشاوە و بەتایبەتی لەژێر چاودێری نەنکی ژیاوە.
هیوز هەر لەقۆناغی ئامادەییەوە حەزی لەشیعر بووە و لەژێر کاریگەری شاعیرانی ئەمریکی پاوڵ لۆرەنس دونبار و کارڵ ساندبێرگ بووە.
ساڵی ١٩٢٣ بۆ ماوەی شەش مانگ هیوز گەشتێک بۆ خۆرئاوای ئەفریقا و ئەوروپا دەکات.
لە بیستەکانی سەدەی بیستەم لەنگستۆن لەبەریتانیا لەگەڵ ڕەوەندی ڕەشپێستە ئاوارەکان تێکەڵ دەبێت.
لە ساڵی ١٩٢٤ ئەگەڕێتەوە بۆ ئەمریکا بۆ ئەوەی لەگەڵ دایکی بژێت.
لەواشنتۆن گەلێ کاری جیاجیا دەکات.
ساڵی ١٩٢٥ وەک بەردەست لەلای مێژوونووس کارتەر ودسۆن دادەمەزرێ.
ساڵی دواتریش واتە ١٩٢٦ دەچێتە زانکۆی لنکۆڵن و لە ساڵی ١٩٢٩ زانکۆ تەواو دەکات و ئینجا دەچێت بۆ نیویۆرک.
پاشان گەشتی یەکێتی سۆڤییەت دەکات بەمەبەستی دروستکردنی فلیمێک لەسەر ژیان و گوزەرانی ڕەشپێستەکانی ئەفریقا لە ئەمریکا.
لە وڵاتی یەکێتی سۆڤییەت چاوی بە ڕۆبەرت ڕۆبنسۆن دەکەوێت کەنیشتەجێی ئەو وڵاتەیە و ناتوانێت بەجێیبێڵێ.
لە تورکمانستانیش چاوی بە ڕۆماننووسی هەنگاری ئارسەر کۆستلەر دەکەوێت.
هیوز لەئەنجامی بارودۆخی ژیانی ڕەشپێستەکان و چەوسانەوەیان لەلایەن سپیپێستەکانەوە نزیکایەتی لەگەڵ بیروباوەڕی کۆمۆنیزم پەیدا دەکات و دوای گەڕانەوەی لەو گەشتە لە ڕۆژنامەی حیزبی کۆمۆنیستی ئەمریکا شیعرەکانی بڵاو دەکاتەوە.
ساڵی ١٩٢١ وەختێ هیوز تەنها تەمەنی نۆزدە ساڵ بوو یەکەمین شیعری لە گۆڤاری(زی کرایسز)بڵاو کردەوە و ناوبانگی پێدەرکرد کەدواتریش لەساڵی ١٩٢٦ لەیەکەمین کۆشیعری خۆیدا بڵاوی دەکاتەوە.
لەنگستۆن شانزە کۆمەڵە شیعر و یانزە ڕۆمان و کۆمەڵەچیرۆک و شەش کتێبی غەیرە ئەدەبی و دوانزە شانۆگەری و حەوت کتێبی بۆ منداڵان نووسیوە و نۆ جاریش خەڵاتکراوە و ڕێزی لێنراوە.
تا دواجار لە بیست و دووی ی ئایاری ١٩٦٧ لەنگستۆن لەتەمەنی شەست و پێنج ساڵیدا بەنەخۆشی شیرپەنجەی پرۆستات کۆچی دوایی دەکات و تەرمەکەی دەسوتێنرێ و خۆڵەمێشەکەشی دەخرێتە ژێر بناغەی باڵەخانەی"مەڵبەندی ئارسەر شۆمبێرگ بۆ گەڕان لەناو کلتووری ڕەشپێستەکان".
کتێبخانەی یادەوەری لەنگستۆن هیوز لە زانکۆی لینکۆڵن و هەروەها لەبەشی جەیمس وێڵدن جۆنسن لە زانکۆی یەڵ ئەرشیفی کارەکانی لەنگستۆن هیوزی لەئامێز گرتووە.
لەنگستۆن سروشتێکی زۆر بێدەنگ و هێمنی هەبوو .
لە ساڵەکانی دوایی تەمەنیدا وەکو شاعیر و بەرپرسی ئیدیتۆری کتێبی ساڵ هەڵبژێردرا.
توانایی ئەم شاعیرە لە ئاستێکدا بوو کە پاش مردنی گەلێک کتێب و نووسینی دەربارەی ژیاننامە و نامەکانی بڵاو کرانەوە.
سڵاو کاک ڕزگاری ئازیز..زۆر سوپاس بۆ کۆمێنتەکەت و هاوڕاتم لەسەر دەستی قەلەمبەدەستانی ئەدبی ئیندیڤیجواڵ - لیبڕاڵی کوردی کارێک کراوە سوپایەک لە خوێنەری سەقەت بەرهەم هاتووە کە کاری تەنها دژایەتی ئەدەبیاتی شۆڕشگێرانە و ڕادیکاڵ و کرێکارە..ئەرکمانە ئەو سوپایە لەو بەنجە گەورەیە بەئاگا بێنینەوە..دەستت دەگوشم و سەرفراز بیت
ئەم بەرهەمە ، ئەم پلانە هەفتانەیە بۆ خوێنەران و دەنگەکان ، بەرنامەیەکی زۆر بە سودو شۆڕشگێڕانەیە .
چ زەحمەت بووە وشەی " شۆڕشگێڕانە " بەکارب‌ێنیت !
چونکە ناوەندی ڕۆشنبیری بە تایبەتی بە شێك لە مێگەلی ئەدیبان تەنیا دژایەتی ئەو کۆنسێپتانە دەکەن کە ئەدەب وڕۆشنبیری دەکا بە بەشێک لە هۆشیاری گشتی .
