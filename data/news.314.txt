لەنامەیەكدا بۆ سەرۆكی حكومەتی ئیسرائیل، ژمارەیەك لەئەفسەرانی سوپاو بەرپرسانی پێشوی حكومەت داوا دەكەن تەلئەبیب رەزامەندی لەسەر رێكەوتنی ئەتۆمی نێوان ئێران و ولاتانی پێنج كۆ یەك نیشان بدات.
ژمارەیەك لەئەفسەرانی سەربازی و بەرپرسانی پێشووی حكومەتی ئیسرائیل، لەنامەیەكدا بۆ بنیامین ناتەنیاهۆ سەرۆك وەزیرانی ئەو وڵاتە داوایان كردووە، كە دان بەڕێكەوتنی ئەتۆمی نێوان حكومەتی تاران و وڵاتانی رۆژئاوادا بنێت و وەك ئەمرێكی واقیع سەیری بكات.
ئەو كەسانەی داواكەیان لەحكومەتی ئیسرائیل كردووە، پێییان وایە، رێكەوتنی نێوان ئێران و ولاتانی پێنج كۆ یەك بۆتە ئەمری واقع،لەسەر حكومەتی ئیسرائیلیش پێوستە خۆی لەگۆڕانكاری و پێشهاتە سیاسی و نێوەوڵەتیەكان رابێنێت.
هاوكات داواویان كردووە، حكومەتی ئیسرائیل بە پەیوەندیە دیبلۆماسیەكانی لەگەڵ وڵاتانی جیهاندا بچێتەوە، لەهەمان كاتدا هاوكاری و پەیوەندیە سیاسیەكانی خۆی لەگەڵ ویلایەتیە یەكگرتوەكانی ئەمریكا بەهێزتر بكات، بۆ رووبەرووبونەوەی ئەو تەحدیانەی ئێستا لەناوچەكە هەن و مەترسیان بۆ سەر ئاسایشی جیهان دروست كردووە.
