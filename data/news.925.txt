بێلان عەبدوڵڵا سەرۆکی رێکخراوی ئەنجومەنی گەنجانی کوردستان بەSNNی راگەیاند وەکو رێکخراوی مەبەست لەم  پرۆژەیە دروستکردنی خۆشەویستی و رێز لە نێوان گەنج بۆ گەنج و گەنج بۆ کوردستان، کە بەداخەوە بەھۆی چەندین قەیرانی جیاوازەوە رووبەڕووی کوردستان بۆتەوەو کاریگەری لەسەر گەنجان ھەبووە.
وتیشی: پرۆژەی "بژی کوردستان" ماوەی ساڵێک دەخایەنێت و پرۆژەیەکی نێودەوڵەتیە و لە زۆربەی وڵاتاندا کراوە کاتێک ئەو وڵاتە بەرەو سەربەخۆیی ھەنگاوی ناوە.
ئاماژەی بەشوەدا، دەمانەوێت لە ئێستا کە بەرەو سەر بەخۆیی ھەنگاو دەنێین دەمانەوێت نوێنەرایەتی گەنجان لە پرسە نیشتمانیەدا لە ئەستۆ بگرین و تواناکانی لەبەرچاو بگیرێت و سەربەخۆییەک بێت بەو مەرجەی کێشەو قەیرانەکانی کوردستان چارەسەر بکات.
راشیگەیاند: داواکارین لەلایەن سیاسیەکان ناوماڵی کورد یەکبخەنەوەو کارئاسانی بۆ گەنجان بکرێت و ھەوڵبدرێت گەنجان بھێنرێتە پێشەوە و پێگەی خۆیان پێ بدرێت.
