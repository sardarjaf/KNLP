هەروەها لە دوا رووبەروو بوونەوەی هەفتەی حەڤدەیەمی كاڵچۆ  هەردوو یانەی ئەتڵانتا و لازیۆ بەیەك گەیشتن  لە دەقیقەی 19 دا ماتیا كالدارا گۆڵی یەكەمی یانەی ئەتڵانتای تۆمار كرد و یانەكەی بە گۆڵێك پێش خست  دوای ئەو گۆڵەش بە تەنها 3 دەقیقە جۆسیب ئیلی چیچ گۆڵی دووەمی بەخشیە یانەكەی  بەڵام دوای ئەو دوو گۆڵەی یانەی ئەتڵانتای خاوەن یاریگا  یاریزانانی یانەی لازیۆ گەرانەوە كێبڕكێی یاریەكە و توانیشیان لە دەقیقەی 27 دا گۆڵی یەكەمی خۆیان لە رێگەی سێرجی ساڤی چەوە تۆمار بكەن  هەروەها لە دەقیقەی 35 یشدا ساڤیچ گۆڵی دووەمی خۆی و یەكسان بوونی یانەكەی تۆمار كرد و گێمی یەكەمی یاریەكەش بە 2 گۆڵ بۆ هەردوولا مایەوە  لە سەرەتای گێمی دووەمدا یاریزانانی یانەی ئەتڵانتا فشارێكی زۆریان خستە سەر گۆڵی یانەی میوان  هەر بەو هۆیەشەوە لە دەقیقەی 50 دا ناوبژیوان لێدانێكی سزای بۆ هەژمار كردن و جۆسیب ئیلی چیچ توانی بە شێوەیەكی سەركەوتوو گۆڵی سێیەم و پێشكەوتنی یانەكەی پێ تۆمار بكات  دوای بەدوای ئەو گۆڵەش یاریزانانی یانەی لازیۆ هەموو هەوڵێكی خۆیان خستە كار ئەنجامەكە هاوسەنگ بكەنەوە  تا لە دەقیقەی 79 دا لویس ئەلبێرتۆ گۆڵی سێیەمی پێ بەخشین  لە كۆتاییشدا یاریەكە بە یەكسان بوون و بە 3 گۆڵ بۆ هەلایەك تەواو بوو  بەو ئەنجامەش یانەی لازیۆ بە كۆكردنەوەی 33 خاڵ لە پلەی پێنجەمی ریزبەندی مایەوە و یانەی ئەتڵانتاش بە 24 خاڵ چووە پلەی حەوتەمی ریزبەندی كاڵچۆ
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
