تۆڕی کۆمەڵايەتی فەيسبوک لە دوای زيادکردنی تايبەتمەندی پەخشی راستەوخۆ رووبەڕووی رەخنەيەکی زۆر بۆتەوەو لەلايەن بەکارهێنەرانيشييەوە بێزارييەکی زۆری بۆ رۆيشتووە.
لەماوەی چەند رۆژی رابردوو تايبەتمەندی ئەنجامدانی پەخشی راستەوخۆ بۆ ويلايەتە يەکگرتووەکانی ئەمريکا کارا کرا کە هەموو بەکارهێنەرێکی دەيتوانی ئەو کارە ئەنجام بدات، ئەمە بێجگە لەوەی ئەو پەيج و هەژمارانەی لەلايەن فەيسبوکەوە متمانە پێکراوبوون زوتر ئەو تايبەتمەندييەيان پێدرابوو.
بەڵام زيادکردنی پەخشەکەش کاردانەوەيەکی زۆری بەدوای خۆيدا هێنا و رووبەڕووی رەخنە بوويەوە سەرەڕای ئەوەی تايبەتمەندييەکە هێشتا بۆ هەموو جيهان کارا نەکراوە.
بەکارهێنەران رەخنەی ئەوە لە فەيسبوک دەگرن کە نامەی ئاگادارکردنەوەی پەخشی راستەوخۆيان بۆ دەچێت لەلايەن ئەو ئەکاونت و پەيجانەی ئەم تايبەتمەندييەيان بۆ کاراکراوە.
هەروەها چەند بەکارهێنەرێکيش کۆمەڵێک وێنەی بەشی ئاگادارکردنەوەيان بۆ فەيسبوک ناردووە کە زۆرينەی هاتنی نامە ئاگادارکردنەوەکان پەخشە راستەوخۆکانە.
لەلايەن خۆشيانەوە کۆمپانيای فەيسبوک بەفەرمی وەڵامی ئەو بەکارهێنەرانەيان دايەوەو پێی راگەياندن بەم نزيکانە تايبەتمەندييەک زياد دەکەن کە کاری راگرتنی ئەو جۆرە نامەنەيە بۆ ئەوەی هەر کەسێک پێی بێزاربوو و نەيويست ئاگاداربێت لە پەخشە راستەوخۆکان ناکارای بکات و بەهيچ جۆرە نامەی لەو جۆرەی بۆ نەڕوات بەمەش گلەيی و رەخنەکان بە رێژەيەکی بەرچاو کەمدەبێتەوە و دەتوانرێت دەست بەسەر بەکارهێنانی ئەو تايبەتمەندييە گرنگەی فەيسبوک کە پەخشی راستەوخۆيە بگيرێت  رێگەی لەو جۆرە ئاگادارکردنەوانە بگرێت.
