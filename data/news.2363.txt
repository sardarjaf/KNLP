بەدروشمی باڵەنسەكەتان تەواوبووەو هەژدە رۆژ مۆڵتتان لەبەردەمدا ماوە، لە گۆڕەپانی تەحریری شاری بەغدا خۆپیشاندانی هەینی بەرێووەچوو، كە هەزاران هاووڵاتیانی بەشدارییان تێدا كرد.
رۆژی هەینی خۆپیشاندانی جەماوەری بەبەشداری هەزاران هاووڵاتی لە گۆڕەپانی تەحریری شاری بەغدا بەڕێوەچوو، خۆپیشاندەران داوای جێبەجێكردنی چاكسازییان دەكرد لە پرۆسەی سیاسی عێراق و پێكهێنانی حكومەتی تەكنۆكرات كە دوور بێت لە پشكداریی و تێیدا لێپرسینەوە لەگەڵ گەندەڵكاران بكرێت.
خۆپیشاندەران بەدروشمی باڵەنسەكەتان تەواوبوو، هەژدە رۆژ مۆڵتتان لەبەردەمدا ماوە، دەنگی ناڕەزایەتی خۆیان بەرزكردەوە، بۆ ئەوەی حەیدەر عەبادی سەرۆك وەزیرانی عێراق، پرۆسە چاكسازییەكانی جێبەجێ‌ بكات.
جێ ئاماژەیە بەمەبەستی پارێزگاری لە خۆپیشاندەران و گرتنەبەری رێوشوێنی ئەمنی پێویست بۆ فەراهەمكردنی ئەو رێڕەوانەی دەچنەوە سەر گۆڕەپانی تەحریرو ناوچەی سەوزی بەغدا، هێزە ئەمنییەكان رێگە سەرەكییەكانی شارەكەیان داخست.
لەلایەكی دیكەوە نوسینگەی سەرۆك وەزیرانی عێراق داوای لە لایەنە سیاسییەكان كردووە كە هەرچی زووە كاندیدەكانیان بۆ حكومەتە تەكنۆكراتییەكە رەوانەی سەرۆكایەتی ئەنجوومەنی وەزیران بكەن.
