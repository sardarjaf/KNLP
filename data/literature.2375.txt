نه‌زاكه‌ت ئه‌و كیژه‌یه‌  هیچ ئیش وكارێكی نییه‌، ته‌نها خوێندنه‌وه‌ی ئه‌و كتێبانه‌ نه‌بێت، كه‌ باس له‌جۆره‌كانی خه‌ون وشرۆڤه‌كانی ده‌كان.
هه‌ر خه‌ونێكی بدیتباو گه‌ر له‌ ماناو مه‌غزاكانی نه‌زانیبا په‌نای ده‌برده‌ به‌ر پیاوانی ئایینی وخزمه‌كانی تاكو بۆی شیبكه‌نه‌وه‌..
پلان وبه‌رنامه‌ی ژیانی له‌به‌ر رووناكی ئه‌و خه‌ونانه‌ی داده‌نا، كه‌ ده‌یانیبینی ، گه‌ر مرواری بهاتایا خه‌ونی ئه‌وه‌ نیشانه‌ی گریان بوو، یان میوه‌ی بدیتبایا ئه‌وه‌ هێمای ئه‌وه‌ بوو، توشی نه‌هامه‌تی ده‌بێت، ئه‌م هه‌ڵسوكه‌وتانه‌ی ببونه‌ مایه‌ی ئاژاوه‌و بشێونی له‌نێو خێزانه‌كه‌یدا، چه‌ندین داخوازیكاری ره‌ت كرده‌وه‌ له‌به‌ر ئه‌وه‌ی خه‌ونه‌كانی رێگایان نه‌ده‌دا ئه‌و رۆژه‌ له‌و جۆره‌ مه‌راسیمانه‌ رێك بخرێت.
عیزه‌تی برای له‌هه‌موویان پتر خه‌می له‌و هه‌ڵسوكه‌وتانه‌ی خوشكه‌كه‌ی ده‌خوارد... كه‌موكوڕی له‌هه‌موو شته‌ جوانه‌كان ده‌دۆزییه‌وه‌ ، ناڕێكی خۆیشی له‌وه‌دا بوو، تا پله‌ی شێتبوون وابه‌سته‌بوو به‌خه‌ونه‌كانییه‌وه‌.
له‌ سپێده‌یه‌كی باراناویدا نه‌زاكه‌ت له‌خه‌و راچڵه‌كی وبه‌په‌له‌ چوو بۆلای دایكی وپێی گوت:
كاتێ‌ نه‌زاكه‌ت چووه‌ ده‌ره‌وه‌ خه‌ڵكێكی زۆری بینی له‌ پێچی كۆڵانه‌كه‌یان كۆبوونه‌ته‌وه‌و ته‌ماشای دوو ژن ده‌كه‌ن له‌نێو حه‌شامه‌تێكی منداڵدا به‌یه‌كتردا هه‌ڵده‌گژێن وده‌ستیان له‌ تیتك یه‌ك گیر كردووه‌، ئه‌ویش به‌مه‌به‌ستی ناوبژی كردنیان لێیان نزیك بوه‌وه‌، به‌هۆی هه‌وڵی چاكه‌خواری خۆی چه‌ندین مشته‌ كۆڵه‌ی به‌ر كه‌وت...ده‌م وچاوی خه‌ڵتانی خوێن بوو، كه‌ دوو ژنه‌ شه‌ڕكه‌ره‌كه‌ بینیان نه‌زاكه‌ت زامدار بووه‌، پاشه‌ كشه‌یان كرد وچوونه‌وه‌ بۆماڵی خۆیان ومنداڵه‌كانیش ده‌ستیان به‌ یاریكردنی خۆیان كرده‌وه‌.
