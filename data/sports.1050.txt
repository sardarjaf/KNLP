 جۆلیان دراكسلەری ئەڵمانی و یاریزانی یانەی پاریس سان جێرمانی فەرەنسی دووپاتیكردەوە: بەنیاز نییە پەیوەندی بەیانەی بایرن میونشنی پاڵەوانی ئەڵمانیا بكات، رۆژنامەكانی ئەڵمانیا لەژمارەی ئەمرۆیاندا لێدوانێكی دراكسلەریان بڵاكردەوە: كە ئێستا لەگەڵ هەڵبژاردەی ئەڵمانیا لەئامادەكاریدایە بۆ یاریە دۆستانەكەیان كە بریارە سبەینێ‌ لەبەرامبەر فەرەنسا ئەنجامی بدەن و وتی: نامەوێت لەمیركاتۆی زستان و هاوینیش ریزەكانی پاریس سان جێرمان جێ بهێڵم و ئێستاش من سەرنجەكانم لەگەڵ یانەكەمە، سەرچاوە رۆژنامەوانیەكان ئاماژەیان بەوەكرد: بایرن میونشن سورە لەسەر گواستنەوەی دراكسلەری تەمەن 24 ساڵ بۆ ریزەكانی تا بیكاتە شوێنگرەوەی فرانك ریبیری فەرەنسی تەمەن 34 ساڵ كە گرێبەستەكەی لەگەڵ یانە باڤاریەكە لە دوای ئەم وەزرە كۆتایی دێت، لای خۆیەوە یاریزانەكەی پێشوی شاڵكە و فۆڵفسبۆرگ كە لەسەرەتای ساڵی 2017 پەیوەندی بەریزەكانی یانەكەی پاریسی پایتەختی فەرەنساوە كرد و ئەوەی روونكردەوە: ئێستا كاتی گونجاو نییە بۆ قسەكردن لەبارەی داهاتوم و ئاماژەی بەوەكرد: خولی ئەڵمانی هەمیشە گرنگە، بەڵام من ئێستا یاریزانی پاریس سان جێرمانم.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
