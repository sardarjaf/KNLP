لیۆنێد سلوتسکی ڕاهێنەری هەڵبژاردەی روسیا دوپاتی کردەوە واین ڕۆنی هێرشبەری هەڵبژاردەی ئینگلتەرا ئاستی وەک جاران نەماوە.
لەلێدوانێکیدا کە سایتی ئی ئێس پی ئێن بڵاویکردووەتەوە، سلوتسکی دەڵێت: "یارییکردنی ڕۆنی زۆر گۆڕاوە، وەکوو ڤاگنەر لۆڤ دێتە بەرچاوم کاتێک ساڵی 2004 رووی لە سیسکا مۆسکۆ کرد".
وتیشی: "ڤاگنەر لۆڤ لەو کاتەدا زۆر باش یاریی دەکرد و زۆر خێرا بوو و گۆڵی دەکرد، بەراستی هێرشبەرێکی نایاب بوو".
لەکۆتاییدا سلوتسکی رایگەیاند، ئێستا ڤاگنەر لۆڤ زۆر گۆڕاوە، هەروەها واین ڕۆنیش، زۆر گۆناحە کە بڵیم ڕۆنی باش یاریی ناکات، بەڵام وەکوو جاران نەماوە.
