ئەمرۆ چوار شەممە 31/5/2017 وەفدێکی باڵای مەکتەبی پەیوەندییە گشتیەکانی یەکێتی نیشتیمانی کوردستان کە پێکهاتبوون لە سەعدی ئەحمەد پیرە لێپرسراوی مەکتەب و عەبدولرەزاق عەزیر لێپرسراوی پەیوەندییەکانی دەرەوە و تەحسین نامیق جێگری لێپرسراوی پەیوەندییەکانی دەرەوە، سەردانی بارەگای ئەنجومەنی ناوەندیان کرد و لەلایەن هەڤاڵ عادل موراد سکرتێری ئەنجومەنی ناوەندی و هەڤاڵانی سکرتاریەت و لێپرسراوی کۆمسیۆنەکان پێشوازییان لێکرا، لە دیدارێکدا دواین گۆرانکاری و پێشهاتە سیاسییەکان و هەماهەنگی هەردوولا و رۆڵ و ئەرکی مەکتەبی پەیوەندییەکان و چۆنیەتی پێشخستنی کارەکانیان تاوتوێکرا .
سەرەتا هەڤاڵ عادل موراد بەخێرهاتنی وەفدی میوانی کرد و پیرۆزبایی یادی 42 ساڵەی یەکێتی نیشتیمانی کوردستانی لەسەرۆک مام جەلال و سەرجەم یەکێتیەکان کرد، پاشان تیشکی خستە سەر بارودۆخی ناوخۆی یەکێتی هەروەها جەختی لەسەر رۆڵ و ئەرکی مەکتەبی پەیوەندییەکان لەبرەودانی یەکێتی و پاراستنی پەیوەندی بەهێزی لەگەڵ هەموو حزب و لایەنە سیاسییەکان و دەوڵەتانی دراوسێ و جیهان کە لەسەر دەستی هەڤاڵ مام جەلال ئەندازیاری ئەو پەیوەندیانە بونیادنراون کردەوە و پشتگیری ئەنجومەنی ناوەندی بۆ مەکتەبی پەیوەندییەکان دووپاتکردەوە لە پەرەپێدانی پەیوەندییەکانی یەکێتی لەسەر هەموو ئاستەکان.
لای خۆیەوە سەعدی ئەحمەد پیرە لێپرسراوی مەکتەبی پەیوەندیە گشتییەکان ئەرک و کار و چالاکییەکانی مەکتەبەکەی روونکردەوە و باسی چۆنیەتی بەشداریکردنی وەفدی یەکێتی لە کۆنگرەکانی ئەم دواییەی سۆشیال دیموکرات کرد و وتی: بەشداری شاندی یەکێتی زۆر کاریگەر بوو، لە کۆنگرەکەدا چەندین داواکاری و راسپاردەی لە پارت و حزب و رێکخراوەکان کرد کە هاوکارییەکانی کۆمەڵگەی نیۆدەوڵەتی بۆ کورد و هێزی پێشمەگە و حکومەتی هەرێمی کوردساتان بەردەوام بێت و سەرچاوەی دارایی و فکرییەکانی داعش ووشک بکرێن هەروەها داوای هاوکاری لە وڵاتان کرد لەو ئەرکە قورسەی کە لەسەر شانی حکومەتی هەرێمە کە نزیکەی دوو ملیۆن ئاوارە رویان لە شارەکانی کوردستان کردوە، هەروەها داواشیان لەو وڵاتانە کردوە کە رۆڵیان هەبێت لە دووبارە بنیاتنانەوەی ژێرخانی ئابوری و ئاوەدانکردنەوەی ئەو شارانەی لەژێر چنگی داعشدا وێران بوون و ئاوارەکان بگەرێنەوە سەر زێدی خۆیان و بەپێی بەرنامەیەکی پلان بۆدارێژراو بەشێوازی بەرنامەی مارشاڵ کە لەدوای جەنگی جیهانی دووەمەوە کاری پێکراوە جێبەجێبکرێت.
لەبەشێکی تری قسەکانیدا پیرە ئاماژەی بە ئازایەتی و قوربانییەکانی هێزی پێشمەرگەی کوردستان کرد کە شان بەشانی 68 دەوڵەت لە شەری دژی تیرۆر بوەتە گرنگترین لۆبی و پشتیوانی سیاسی بۆ دۆزی رەوای گەلی کوردستان .
بەبۆنەی 42 ساڵەی دامەزارندنی یەکێتیەوە سەعدی پیرە جەختیکردەوە کە دەبیێت سەرکردایەتی یەکێتی بەهەمان فکر و ئەو پرەنیسپانەی مام جەلال چەسپاندویەتی کار بکەن لە پێناو کۆتایی هێنان بە کێشە و گرفتە ناوخۆییەکان و پاراستنی یەکێتی ناو یەکێتی وەک پارێزەرێکی ئازادی و دیموکراسی و مافەکانی مرۆڤ.
لە لایەن خۆیانەوە ئامادەبوانی کۆبوونەوەکە دید و بۆچوونی خۆیان لەبارەی کاری رێکخراوەیی و بارودۆخی ناوخۆی یەکێتی و دۆخی سیاسی کوردستان خستەروو و کۆک بوون لەسەر بەستنی کۆنگرەی چوارەمی یەکێتی کە دەبێتە فاکتەرێکی گرنگ بۆ زیاتر بەرەوپێشچوونی حزبەکە و برەودان بە خەبات و تێکۆشان کە بتوانرێت رووبەروی هەموو ئاستەنگ و پێشهاتە سیاسییەکان ببێتەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
