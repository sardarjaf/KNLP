له‌هه‌رێمی كوردستان دیسان ناره‌زایه‌تیه‌كانی خه‌ڵكی ڕووله‌هه‌ڵكشانه‌ وشه‌پۆلێكی ناڕه‌زایه‌تی به‌ڕێوه‌یه‌له‌دژی ناعه‌داله‌تی وبێ‌ مافی و ته‌بوونی خزمه‌تگوزاریه‌گشتیه‌كان و دواكه‌وتن و كه‌می مووچه‌ونه‌بوونی خۆشگوزه‌رانی وهتد ..به‌داخه‌وه‌ ئه‌م ناڕه‌زایه‌تیه‌ خۆڕسك و شۆڕشگێڕانه‌ی خه‌ڵكی ناڕازی له‌به‌رنه‌بوونی نوێنه‌ران وڕابه‌ڕانێكی جدی وهوشیاری هه‌ڵقوڵاوی ناوخه‌ڵكی كه‌ئه‌م ناڕه‌زایه‌تیانه‌ ڕێك خات و ڕێنوێنی بكات وئاسۆو ئامانج وخواست وداواكاریه‌كان دیاری بكات ئه‌م ناڕه‌زایه‌تیانه‌ ده‌كه‌وێته‌ نێوان به‌رداشی ده‌سه‌ڵات وحیزبه‌كانه‌وه‌ به‌كورتی ده‌سه‌ڵات وحیزبه‌كان ناڕه‌زایه‌تیه‌كانی خه‌ڵكیان كوشتووه‌ وخنكاندووه‌ وناهێڵن ته‌ندروستانه‌ ئاراسته‌ی خۆی وه‌رگرێ‌ .
هه‌رچی ده‌سه‌ڵاته‌ هه‌وڵ ده‌دات بۆسه‌ركوتكردن وله‌ناوبردنی ئه‌م ناڕه‌زایه‌تیانه‌ی خه‌ڵك تۆمه‌تی حیزبی بوون وده‌ستی حیزبی له‌پشته‌وه‌بوونی بخاته‌پاڵ وهه‌رچی ئه‌و حیزبانه‌شه‌ كه‌ململانێی ده‌سه‌ڵات ده‌كه‌ن له‌پێناو به‌رژه‌وه‌ندی وده‌سه‌ڵاتی زیاتری خۆیان هه‌وڵ ده‌ده‌ن ئه‌م ناره‌زایه‌تیانه‌ی خه‌ڵكی وشه‌قام بقۆزنه‌وه‌ وخه‌ڵكان وكادیرانی خۆیان بخزێننه‌ ناو ئه‌و ناڕه‌زایه‌تیانه‌و ڕابه‌رایه‌تی و نوێنه‌راتی ئه‌و ناڕه‌زایه‌تیانه‌ بكه‌ن وسواری ئه‌و شه‌پۆلی ناڕه‌زایه‌تیانه‌ ده‌بن وله‌پێناو ئامانج وبه‌رژه‌وه‌ندیه‌ سیاسیه‌كانی خۆیاندا ناڕه‌زایه‌تیه‌كان به‌لاڕێدا ده‌به‌ن وموساوه‌مه‌ی پێ‌ وه‌ده‌كه‌ن وشه‌قام وناڕه‌زایه‌تیه‌كان ده‌كه‌نه‌ فشارێك له‌سه‌ر ده‌سه‌ڵات تاهه‌رچی زیاتره‌ ده‌سه‌ڵات وكورسی وبوجه‌ وبه‌رژه‌وه‌ندی زیاتر وه‌ربگرن له‌سه‌ر شان وده‌ردو ڕه‌نج وئازاروقوربانی و ناڕه‌زایه‌تیه‌كانی خه‌ڵكی.
به‌مه‌ش گه‌وره‌ترین خزمه‌ت به‌ده‌سه‌ڵات ده‌كه‌ن وبه‌هانه‌ی ئه‌وه‌ی بۆدروست ده‌كه‌ن كه‌ناڕه‌زایه‌تیه‌كانی خه‌ڵكی به‌ئاسانی سه‌ركوت بكات و داواكاریه‌ مرۆییه‌كانی خه‌ڵكی له‌بارببات نموونه‌كان زۆرن وه‌ك 17شوبات و ئه‌م یه‌ك دووساڵه‌ی دوایی كه‌نموونه‌ی زیندوون بۆگه‌واهی ئه‌م ڕاستیه‌ هه‌ربۆیه‌ ده‌بێت خه‌ڵكی كوردستان له‌و ڕوه‌وه‌ زۆر ووشیارو به‌ئاگابێت نه‌هێڵێت جارێكی كه‌ مێژوو خۆی دووباره‌كاته‌وه‌ و وناڕه‌زایه‌تیه‌كانی خۆی له‌چنگی ده‌سه‌ڵات وحیزبه‌كان ده‌ربهێنێت نه‌هێڵێت بكه‌وێته‌ نێوان ئه‌و دووبه‌رداشه‌ وخۆی لێ‌ ڕزگار بكات وخۆیان نوێنه‌ رو ڕابه‌ری خۆیان بن وخۆیان خۆیان ڕێكخه‌ن وماف وداواكاری خواسته‌كانیان دیاریكه‌ن وخه‌بات بۆبه‌دیهێنانیان بكه‌ن چاوه‌ڕێ‌ ی ده‌ستی نوێنه‌رانی ده‌سه‌ڵات وحیزبه‌كان نه‌بن و خه‌ڵكی كوردستان ده‌بێت ئه‌و ڕاستیه‌ بزانێت كه‌به‌ده‌ستی خۆیان ده‌توانن ڕزگاربن ئه‌گه‌ر یه‌كبن نه‌ك بده‌ستی نوێنه‌ره‌داتاشراوه‌كانی حیزب وده‌سه‌ڵات كه‌خه‌ونی بوونه‌په‌رله‌مانتاروخه‌ونی كورسی وخه‌ونی پله‌و پایه‌و سه‌رمایه‌ ده‌بین له‌ڕێگه‌ی ناڕه‌زایه‌تیه‌كانی خه‌ڵكه‌وه‌ پێ‌ ی بگه‌ن نه‌ك خه‌ونی خۆشگوزه‌رانی بۆخه‌ڵكی…
ئه‌م وێنه‌یه‌ له‌ ئه‌م وێنه‌یه‌ له‌ به‌رواری 7-9-2016 گیراوه‌ له‌سلیمانی له‌پاركی نالی له‌گردبوونه‌وه‌ی ده‌سته‌ی ناره‌زایه‌تی خه‌ڵكدا له‌كاتی چڕینی سروودێكدا له‌سه‌ر ژیان وگوزه‌رانی خه‌ڵكی هه‌رێم له‌م هه‌لومه‌رجه‌ دژواره‌دا..
