له‌ڕۆژی جیهانی بێسه‌رشوێنكراواندا سه‌رباری‌ ڕاگه‌یاندنی‌ پڕۆژه‌ی ڕوپێویی ونبوانی، هاوكات ژماره‌ی‌ ونبوانیش له‌پارێزگای‌ هه‌ڵه‌بجه‌ ئاشكراكرا، به‌ڕێوه‌به‌ری كارگێڕیی پڕۆژه‌ی ونبوانی ئه‌و پارێزگایه‌ش چه‌ند زانیاریه‌ك ده‌خاته‌ڕوو.
به‌ڕێوه‌به‌ری كارگێڕیی پڕۆژه‌ی ونبوانی هه‌ڵه‌بجه‌ ئه‌وه‌شی‌ ڕونكرده‌وه‌، قۆناغبه‌ندییان بۆ ونبوان كردوه‌و دابه‌شیانكردون به‌سه‌ر شه‌ش جۆری ونبودا ئه‌وانیش، ونبوانی (شه‌ڕی ئێران و عیراق 16، ونبوانی كیمیاباران 211، بێسه‌روشوێنانی ئه‌نفال 61، كۆڕه‌و ونبوو، شه‌ڕی ناوخۆ پێنج ونبوو، بێسه‌روشوێنانی دیكه‌ 41 ونبوو).
ئاشكراشیكرد، دوای‌ ڕاگه‌یاندنی‌ ئه‌و ئامارانه‌، له‌گه‌ڵ نوێنه‌رانی ڕێكخراوی ICMP كۆده‌بنه‌وه‌ بۆ دیاریكردنی میكانزمێكی گونجاو تاوه‌كو كاربكه‌ن له‌سه‌ر ئه‌و ئامارانه‌.
