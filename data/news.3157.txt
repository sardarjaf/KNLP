وەزارەتی دارایی و ئابووری حکومەتی هەرێمی کوردستان رایگەیاند، رۆژانی سێشەممە و چوارشەممە و پێنجشەممە مووچەی مانگی نیسانی چوار وەزارەت دابەش دەکرێت.
ئەحمەد عەبدولڕەحمان وتەبێژی وەزارەتی دارایی و ئابووری رایگەیاند، سبەینێ سێشەممە، مووچەی وەزارەتەکانی دارایی و تەندروستی دابەش دەکرێت.
هەروەها رۆژی چوارشەممە مووچەی وەزارەتی کارو کاروباری کۆمەڵایەتی، چاودێری خێزان و خاوەن پێداویستییە تایبەتەکان دابەش دەکرێت، رۆژی پێنجشەممەش، مووچەی وەزارەتی پەروەردە دابەش دەکرێت.
