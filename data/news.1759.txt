به‌ڕێوه‌به‌ری بنكه‌ی پۆلیسی به‌غدادی له‌ پارێزگای ئه‌نبار ئاشكرای كرد، له‌ شاره‌دێی به‌غدادی ژن و پیاوێك به‌هۆی گه‌رماوه‌ ته‌قیون و گیانیان له‌ده‌ستداوه‌.
هاوكات داوای له‌حكوومه‌ت كرد كه‌ تیمی پزیشكی بۆ چاره‌سه‌ری نه‌خۆشه‌كان ڕه‌وانه‌ی شاره‌دێیه‌كه‌ بكات.
قاسم عوبه‌یدی به‌ڕێوه‌به‌ری بنكه‌ی پۆلیسی به‌غدادی له‌ پارێزگای ئه‌نبار راشیگەیاند: پیاوێكی به‌ته‌مه‌ن و ژنێكی خه‌ڵكی شاره‌دێیه‌كه‌ ئه‌مڕۆ 17ی تەمموزی 2015 به‌هۆی گه‌رمای زۆره‌وه‌ گیانیان له‌ده‌ستدا.
چونكه‌ هاوكات له‌گه‌ڵ به‌رزبوونه‌وه‌ی پله‌كانی گه‌رمادا، كاره‌باش بڕاوه‌و ده‌رمانیش ناگاته‌ ناوچه‌كه‌، مه‌ترسی گیان له‌ده‌ستدانی چه‌ندین كه‌سی تر له‌ئارادایه‌.
