بەها ئەعرەجی‌، جێگری‌ سەرۆك وەزیرانی‌ عێراق بۆ كاروباری‌ وزە، رایگەیاند لەدیدارێكی لەگەڵ رۆژنامەی شەرقولئەوسەت رایدەگەیەنێت" ئەو خۆپیشاندانانەی ئێستای خەڵكی شارە جیاجیاكانی عێراق كەدژ بەخراپی خزمەتگوزاری ئاوو كارەباو بوارە گشتییەكان دەكرێت، پێویستە حكومەتی عێراق خاڵ بخاتە سەر پیتەكان و بەهەندیان وەربگرێت، دەنا رەوشەكە زیاتر دەتەقێتەوە.
گوتی" كابینەكانی پێشووتری حكومەتی عێراق بۆخزمەتگوزاری‌ كارەبا، لەرووی            دانانی‌ وێستگەكان و جۆری‌ وێستگەكان و گواستنەوەی‌ تەزووی‌ كارەبا و دابەشكردنی‌ لەسەر ئاستی‌ وەبەرهێنان ستراتیژو بەرنامەو پلانی‌ روونییان نەبووە.
نوری‌ مالیكی بۆ ماوەی‌ 8 ساڵ باوەڕی‌ بەو ستراتیژییەتە نەبووەو نزیكەی‌ یەك ترلیۆن دۆلاری‌ بەفێڕۆداوە، كە بریتییە لە 800 ملیار دۆلار بودجەی‌ عێراق لەساڵی‌ 2004 تا ساڵی‌ 2014، ئەمە جگە لە 200 ملیار دۆلاری دیكە كەوەك هاوكاری‌ پێشكەش بەعێراق كراوە.
روونیشیكردەوە" دیارنییە چۆن ئەو هەموو پارەیە خەرجكراوە.
