لەوبارەیەوە مەریوان نەقشبەندیی بەڕێوەبەری پەیوەندییەکان و پێکەوەژیانی ئایینی لەوەزارەتی ئەوقاف  و کاروباری ئایینی بۆ SNN ئاماژەی بەوەدا، پێشنیازێکیان کردوە بۆ ئەنجومەنی وەزیران لەبارەی ڕەوشی ژیانی مامۆستایانی ئایینیەوە.
ئەو دەڵێت:"مامۆستایانی ئایینی کە پلەی ئیمام و خەتیبیان ھەیە، ناتوانن کاری دیکە بکەن و ژمارەیان نزیکەی دوو ھەزارو ٥٠٠ مامۆستای ئاینییەو داوامان لەئەنجومەنی وەزیران کردوە لەپەیڕەوکردنی سیستمی پاشکەوت، ئەوان ببەخشرێن".
بەرپرسەکەی وەزارەتی ئەوقاف و کاروباری ئایینی باسی لەوەکرد، "ئەگەر ھەرچۆنێک بێت، بتوانرێت سیستمی پاشەکەوت لەسەر موچەی مامۆستایانی  ئایینی کەمتربکرێتەوە بەڕێژەی ٢٥%یش باشترە نەک وەکو ئێستا کە لە٧٥%ی موچەی ئەو مامۆستایانە ئاینیانە پاشکەوت دەکرێت".
لەبارەی ئەوەش ئاخۆ ئەنجومەنی وەزیران وەڵامی داواکاریەکەی ئەوانی داوەتەوە، نەقشبەندی وتی:"تائێستا ئەنجومەنی وەزیرانی ھەرێم وەڵامی پێشنیازەکەی ئێمەی نەداوەتەوە".
