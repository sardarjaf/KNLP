قوتابییه‌كان به‌ هێمنی له‌ پۆلدا دانیشتبوون چاوه‌ڕوانی مامۆستا  بوون تا كارتی كۆتایی ساڵیان بۆ بهێنێت.هێنده‌یان زانی مامۆستا خۆی كرد به‌ ژووردا ،به‌ ده‌ستێكی كارته‌كان و  چه‌ند كتێب و گۆڤارێكی منداڵان و به‌ ده‌سته‌كه‌ی تریشی زه‌رفێكی گه‌وره‌ی هه‌ڵگرتبوو.مامۆستا به‌یانی باشی لێكردن و ئه‌مانیش به‌ روویه‌كی خۆشه‌وه‌ وه‌ڵامیان دایه‌وه‌.
مامۆستا وتی:قوتابی یه‌ خۆشه‌ویسته‌كان ده‌مه‌وێ‌  مژده‌یه‌كی خۆشتان بده‌مێ، ئه‌ویش ئه‌وه‌یه‌ زۆربه‌ی زۆرتان ده‌رچوون  ته‌نیا چه‌ند قوتابییه‌ك نه‌بێت كه‌ دیاره‌ وه‌ك هاوڕێكانیان كۆششیان نه‌كردووه‌ .به‌ڵام ئێستاش دره‌نگ نی یه‌ ،ئه‌گه‌ر هه‌وڵ بده‌ن ئه‌وانیش له‌ خولی دووه‌مدا ده‌رده‌چن.
مامۆستا ده‌ستی كرد به‌ خوێندنه‌وه‌ی ناوه‌كان.
له‌ پێشدا ناوی راهۆزی خوێنده‌وه‌  كه‌  یه‌كێك بوو له‌ قوتابی یه‌ هه‌ره‌ زیره‌كه‌كان ،كه‌ به‌ یه‌كه‌م ده‌رچوو بوو .هاوڕێكانی به‌ چه‌پڵه‌ رێزان پیرۆزباییان لێكرد و مامۆستاش ته‌وقه‌ی له‌گه‌ڵ كرد و سوپاسی كرد .
راهۆزیش سوپاسی مامۆستا و هاوڕێكانی كرد.ئینجا مامۆستا رووی كرده‌ راهۆز و وتی:ده‌مه‌وێت دیاری یه‌كت پێشكه‌ش بكه‌م ،دوو شتم هێناوه‌  ،یه‌كێكیان ئه‌م زه‌رفه‌یه‌  كه‌ پڕیه‌تی له‌ شیرینی خۆش ،ئه‌ویشیان ئه‌م كتێب و گۆڤارانه‌یه‌ كه‌ بۆ منداڵ نووسراوه‌.جا بزانم كامیان  هه‌ڵده‌ بژێریت؟
راهۆز له‌ وه‌ڵامدا وتی:مامۆستا گیان زۆر سوپاست ده‌كه‌م ،ئه‌گه‌ر یارمه‌تیم بده‌یت حه‌زده‌كه‌م كتێب و گۆڤاره‌كان هه‌ڵبژێرم چونكه‌ زۆر حه‌زم له‌ خوێندنه‌وه‌یه‌..
راهۆز وتی:منیش وه‌كو هه‌موو منداڵێكی تر حه‌زم له‌ شیرینی یه‌ ،به‌ڵام تامی شیرینی كاتی یه‌ و له‌وانه‌یه‌ توشی ددان ئێشه‌شمان بكات،تام و كه‌ڵكی كتێب و گۆڤاره‌كان هه‌میشه‌یی یه‌ و خۆم و هاوڕێكانیشم سوودیان لێ وه‌رده‌گرین و زانیاری تازه‌یان لێوه‌ فێر ده‌بین...مامۆستا ئافه‌رینی ئه‌م قوتابی یه‌ زیره‌كه‌ی كرد و شیرینی یه‌كه‌شی به‌سه‌ر هه‌موو قوتابی یه‌ كاندا به‌خشیه‌وه‌.
