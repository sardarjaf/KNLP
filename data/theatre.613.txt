شارۆچکه‌یه‌ك ده‌بینرێ له‌ ژێر ڕێژنه‌ی بۆردومانی کۆمه‌ڵێك ته‌یاره‌دا .
شارۆچکه‌که‌ دووکه‌ڵێکی زۆر خه‌ستی سپی له‌ چه‌ند لایه‌که‌وه‌ لێهه‌ڵده‌سێت، له‌ چه‌ند کوچه‌و شه‌قامێكدا خه‌ڵکی ده‌بینین که‌وتوون ،به‌تاك وبه‌کۆمه‌ڵ جار جاره‌ خه‌ڵك به‌برینداری ده‌بینین ، هه‌ندێکیان خه‌ریکه‌ بینین به‌ته‌وای له‌ده‌ست ده‌ده‌ن هه‌ندێکیان پێستیان سوور بۆته‌وه‌و بڵقیان کردووه‌ .
له‌به‌رده‌م ده‌رگایه‌کی کراوه‌دا منداڵێك ده‌بینین که‌ته‌مه‌نی پێنچ ساڵانه‌ له‌سه‌ر پشت که‌وتووه‌و گیانی له‌ده‌ست داوه‌ .
له‌چه‌ند شوێنێکی تری جیاوازدا خه‌ڵك به‌سه‌ر تراکتۆر وله‌ ناو ئۆتۆمۆبیلدا گیانیان له‌ده‌ستداوه‌ .
له‌نێوه‌ندی ئه‌م مه‌رگه‌ساته‌دا له‌کۆڵانێکدا منداڵێکی سێ ساڵان نیشان ده‌درێ به‌دیاردایکییه‌وه‌ ده‌گری وادیاره‌ دایکی ژیانی له‌ده‌ستداوه‌ .
هه‌روه‌ها ئه‌م به‌رکه‌وتن و کوشتن و له‌ناوبردنه‌ به‌ته‌نها مرۆڤه‌کانی نه‌گرتۆته‌وه‌ به‌ڵکو سروشت و گیانله‌به‌ره‌کانی تریشی گرتۆته‌وه‌و به‌گشتی .
