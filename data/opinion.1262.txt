ڕۆژنامه‌ و گۆڤارێك له‌ ساڵانی (1950 تا 1952 )له‌ (1970 تا 1973 ) له‌ (1999 تا 2006)، له‌ (2006 تاكو ئێستا) به‌رده‌وامه‌، له‌م چوار قۆناغه‌ ڕۆژنامه‌ و گۆڤاره‌كان هه‌ر به‌ ناوی (هه‌ولێر) بووه‌, هه‌ر قۆناغه‌ و تایبه‌تمه‌ندی خۆی هه‌بووه‌ له‌ڕووی كارگێڕی و نووسینی بابه‌ته‌كان به‌م شێوه‌یه‌:
ڕۆژنامه‌ی هه‌ولێر سێ‌ ساڵ له‌ (1950 تا 1953) ده‌رده‌چوو له‌ ڕۆژی شه‌ممه‌ی (16)ی كانونی یه‌كه‌می ساڵی (1950), دانه‌ی به‌ (12 فلس) بوو، گۆڤارێكی گشتی كۆمه‌ڵایه‌تی ڕۆشنبیری بوو گرینگی ده‌دا به‌ بابه‌تی هه‌مه‌جۆر له‌ ژیانی خه‌ڵك, كه‌ بابه‌تی كۆمه‌ڵایه‌تی و ته‌ندروستی و ڕۆشنبیری له‌خۆوه‌ گرتبوو.
ئه‌م گۆڤاره‌ بیرۆكه‌ی كۆمه‌ڵێك له‌ مامۆستایانی ئه‌و سه‌رده‌م بوو, به‌ هاوكاری شاره‌وانی هه‌ولێر ئه‌ركی ئه‌م گۆڤاره‌یان له‌ ئه‌ستۆ بوو.. گرینگیشی ده‌دا به‌ ڕێكلام كه‌ ڕێكلامی به‌ (250 فلس) بوو.
قه‌باره‌ی گۆڤاره‌كه‌ش (40 × 70سم) بوو هه‌رجاره‌ی (750) دانه‌ی لێ‌ چاپ ده‌كرا.
ده‌رچوونی ڕۆژنامه‌یه‌ك له‌و سه‌رده‌مه‌ هه‌موو لایه‌كی دڵخۆش كردبوو، هه‌روه‌ك سه‌رنووسه‌ری ڕۆژنامه‌كه‌ له‌یه‌ك له‌ ژماره‌كان ده‌لێ‌: چه‌ند خۆشه‌ له‌ گوێمان ڕۆژنامه‌ی هه‌ولێر ـ جریده‌ أربیل له‌ شه‌قامه‌كان گاز ده‌كرێ!.
ڕۆژنامه‌ی هه‌ولێر، بانگه‌وازی بۆ هه‌موو ڕۆشنبیر و لاوان و خوێنه‌ران و پارێزه‌ران و ڕۆشنبیرانی ئه‌و سه‌رده‌مه‌ی كردووه‌ بۆ پاڵپشتیكردنی ئه‌م ڕۆژنامه‌یه‌.
سیفه‌ته‌كانی ڕۆژنامه‌ی هه‌ولێر، سیفه‌تێكی گه‌شبینانه‌ و سه‌رده‌میانه‌ بوو، ڕه‌خنه‌ی قبوول بوو، داوای ڕه‌خنه‌ی كردووه‌ هه‌روه‌ك له‌ یه‌ك له‌ ژماره‌كان ده‌ڵێ: زۆر كه‌یف خۆش ده‌بێت به‌رامبه‌ر به‌ هه‌موو ته‌نقیدێك كه‌ به‌ دڵپاكی بكرێت و له‌ ئینتیقاد ئیستیفاده‌ ده‌كات و ئه‌غلاتی چاك ده‌كاته‌وه‌.
پاش ئه‌وه‌ی ڕۆژنامه‌كه‌ پێ‌ ده‌نێته‌ ساڵی سێیه‌م مقۆ مقۆ هه‌بوو كه‌ ڕۆژنامه‌كه‌ دابخرێت.. به‌ڵام به‌هه‌وڵی مامۆستایانی قۆتابخانه‌كانی ئه‌و سه‌رده‌م و هه‌وڵی ڕۆشنبیرانی هه‌ولێر دانه‌خرا, له‌مباره‌وه‌ (ابراهیم هۆشیار) شیعرێكی خۆش بڵاو ده‌كاته‌وه‌:
ده‌سته‌ی نووسه‌ران (عه‌بدولمه‌جید حه‌سه‌ن), خه‌ڵكی موسڵ بوو و زاوای هه‌ولێریان, له‌گه‌ڵ (عیزه‌دین فه‌یزی, ئه‌ستێر سه‌عید) كه‌ خه‌ڵكی هه‌ولێر.
دانه‌ی به‌ (12 فلس) بوو, له‌ چاپخانه‌ی (كوردستان) به‌شه‌ كوردیه‌كه‌ی چاپ ده‌كرا، به‌شه‌ عه‌ره‌بیه‌كه‌ی له‌ چاپخانه‌ی (ام الربیعین) له‌ موسل چاپ ده‌كرا، دوایی له‌ ژماره‌ (4) تا دوا ژماره‌ له‌ چاپخانه‌ی (ام الربیعین) چاپ ده‌كرا, كۆمه‌ڵێك له‌ مامۆستایانی قوتابخانه‌ پاڵپشتی ماددی و مه‌عنه‌وی گۆڤاره‌كه‌یان ده‌كرد.
وشه‌ی عه‌ره‌بیش به‌كارده‌هێنرا وه‌ك (اعلان ـ ئینتیقاد ـ حوڕ ـ محامی ـ حساب ـ وه‌سل ـ موحافز ـ ته‌سجیل).
له‌و ڕۆژنامه‌یه‌شدا شیعریش بڵاو ده‌كرایه‌وه‌، وه‌كو شیعری شاعیرانی وه‌ك (خادم ـ بورهان جاهید ـ كه‌ریم شاره‌زا ـ كه‌ریم زه‌كی هه‌ناری).
(ئیبراهیم باڵدار ـ زه‌كی هه‌ناری ـ خالید دلێر ـ مارف خه‌زنه‌دار ـ جه‌میل ڕۆژبه‌یانی ـ شاكر فه‌تاح ـ بورهان جاهید ـ عه‌بدوڵڵا گۆران ـ ڕه‌شاد موفتی ـ نوری علی ئه‌مین ـ مسته‌فا نه‌ریمان ـ جه‌لال جۆبار ـ جه‌مال خه‌زنه‌دار ـ پیرباڵ مه‌حمود).
واته‌ نووسه‌رانی ده‌ره‌وه‌ی شاری هه‌ولێریش به‌شداری ئه‌و ڕۆژنامه‌یان كردووه‌.
ئه‌و ڕۆژنامه‌یه‌ به‌ نووسراو و بڵاوكراوه‌كان و بابه‌ته‌ گشتیه‌كانی دیاره‌ زیاتر هۆشیاركردنه‌وه‌ی كۆمه‌ڵگابووه‌ له‌و سه‌رده‌مه‌, چونكه‌ نووسه‌رانی گۆڤاره‌كه‌ خۆیان داوای ڕه‌خنه‌یان كردووه‌, گه‌ر هه‌ر عه‌یبێكیان هه‌بوو ئاگاداریان بكه‌نه‌وه‌.
ئه‌وه‌ی باسی ده‌كرێ و ده‌زانرێ‌ زیاتر له‌ (100) ژماره‌ی لێ‌ چاپ كراوه‌، زۆربه‌ی ژماره‌كانیش لای كه‌سێكه‌ كه‌ خه‌ڵكی هه‌ولێره‌.
گۆڤاری هه‌ولێر (1970 تا 1972) دوو ساڵ ژماره‌كانی ئه‌م گۆڤاره‌ ده‌رده‌چوو, كه‌ له‌سه‌ر ئه‌ركی شاره‌وانی هه‌ولێر ده‌رده‌چوو، دیاره‌ له‌سه‌ر به‌رگی گۆڤاره‌كه‌ ده‌نوسرا (شاره‌وانی هه‌ولێر ده‌ری ده‌كات)، به‌رگی پێشه‌وه‌ی گۆڤاره‌كه‌ نه‌خشێنرابوو به‌ وێنه‌ی (قه‌ڵاو مناره‌ و به‌لكه‌ گه‌نم), كه‌ له‌لایه‌ن هونه‌رمه‌ندی شێوه‌كاری ئه‌و سه‌رده‌می شاری هه‌ولێر مامۆستا (سلێمان شاكر) ده‌كێشرا.
له‌ ساڵی (1970 تا مایسی 1972) سه‌رنوسه‌ری گۆڤاری هه‌ولێر شاعیر (كاكه‌مه‌م بۆتانی) بوو، كه‌ مامۆستا بوو خه‌ڵكی شه‌قڵاوه‌ بوو، به‌ ئه‌سل كوردی ئێران بوو، له‌و ماوه‌یه‌شدا (7) ژماره‌ی لێ‌ ده‌رچوو.
شاره‌وانی له‌و سه‌رده‌مه‌دا پێیباش بوو بۆ پێشكه‌وتنی شاره‌كه‌ و ئاستی ڕۆشنبیری شاره‌كه‌ گۆڤارێكی هه‌بێ‌، (كاكه‌ مه‌م بۆتانی) خۆی زیاتر به‌هره‌ی شیعری هه‌بوو، بۆیه‌ ژماره‌ی گۆڤاره‌كه‌ زیاتر ئه‌ده‌بی و ده‌نگوباسی شاره‌وانی، كه‌متر كۆمه‌ڵایه‌تی بوو.
كاكه‌مه‌م بۆتانی له‌یه‌ك له‌ ژماره‌كان ده‌ڵێ‌: زۆرجار ژماره‌ی گۆڤاره‌كه‌م ده‌برده‌ ناو قه‌یسه‌ری هه‌ولێر, بۆ لای پیاوه‌ ده‌وڵه‌مه‌نده‌كان, نه‌ك له‌به‌رئه‌وه‌ی خوێنده‌وارن, به‌ڵكو له‌به‌ر مه‌سڵه‌حه‌تی خۆیان چونكه‌ ده‌مزانی ئیشیان به‌ شاره‌وانی ده‌بێ‌.
گۆڤاری هه‌ولێر (1970 ـ 1972) حكومه‌ت و شاره‌وانی و خه‌ڵكی دڵسۆز و پاره‌داری شاره‌كه‌ پاڵپشتیان ده‌كرد، جگه‌ له‌وه‌ش پڕۆژه‌یه‌كی دیكه‌شی هه‌بوو كه‌ نامیلكه‌ی (قه‌ڵاتی هه‌ولێر و پڕۆژه‌ی ڕێكخستن) بوو.
وا باسكراوه‌ گۆڤاره‌كه‌ به‌ نائومێدی سه‌ری نایه‌وه‌، ئامانجی خۆی نه‌پێكاوه‌، هه‌روه‌ك (كاكه‌ مه‌م) ده‌ڵێ‌: كه‌چی به‌ گشتی نه‌یتوانی ته‌نانه‌ت به‌شێك له‌و كه‌لێنه‌ و ئاسۆی ژیان و كولتووری ژیانی هه‌ولێر پڕبكاته‌وه‌، كه‌ ئه‌وه‌ش به‌هۆی گوێ‌ نه‌دانی كاربه‌ده‌ستانی شاره‌كه‌ بوو.
ئه‌و تیراژانه‌ی كه‌ به‌زمانی عه‌ره‌بی ده‌رده‌چوو نووسه‌ره‌كانی ئه‌و به‌ڕێزانه‌ بوون (نزار جه‌رجیس ـ تاریق شه‌ریف ـ زوبێر بلال اسماعیل ـ سامی شۆرش), جگه‌ له‌مانه‌ش نووسه‌ری ئافره‌تیش هه‌بوو (كوردستان موكریانی ـ گه‌لاوێژ شه‌جیع ـ دایكی سۆران ـ جه‌میله‌ ئبراهیم ـ سامیه‌ چاوه‌شلی).
ژماره‌ی لاپه‌ڕه‌كانی گۆڤاره‌كه‌ هه‌موو جارێك وه‌ك یه‌ك نه‌بوون (120 ـ 96 ـ72 ـ 64) لاپه‌ڕه‌ بوو.
به‌ڵام نه‌خشه‌ و وێنه‌ی به‌رگی پێشه‌وه‌ی گۆڤاره‌كه‌ جێگیر و نه‌گۆڕ بوو له‌ هه‌موو ژماره‌كان.
به‌ڵام له‌ڕووی هونه‌ری ڕۆژنامه‌وانی لاوازبوو، زۆر كه‌م سوود له‌ وێنه‌ وه‌رده‌گیرا, به‌ڵام له‌ڕووی پیته‌وه‌، شێوه‌ی قه‌باره‌ی پیته‌كان ده‌گۆڕدرێت, له‌به‌رئه‌وه‌ی گۆڤاره‌كه‌ چاپخانه‌ی تایبه‌تی به‌خۆی نه‌بوو, بۆیه‌ له‌ چاپخانه‌ی شاره‌وای كه‌ركوك چاپ ده‌كرا.
بۆ یه‌كه‌مجار له‌ مێژوو شیعری شاعیر وه‌كو (مامۆستا هێمن ) كه‌ زۆربه‌ی له‌ ساڵی یه‌كه‌می گۆڤاره‌كه‌ به‌ ناوی (مام ـ حه‌سه‌ن ـ ه.
هیمن) بڵاو ده‌كرایه‌وه‌.
گۆڤاره‌كه‌ هه‌موو ژماره‌یه‌ك گۆشه‌ی تایبه‌تی هه‌بوو به‌ناوی (خاڵۆی ڕێبوار) كه‌ (كاكه‌مه‌م بۆتانی) ده‌ینووسی، تایبه‌ت بوو به‌ كێشه‌و گرفته‌كانی خه‌ڵك.
له‌ ساڵی (1999) ده‌ستكرا به‌ بڵاوكردنه‌وه‌ی گۆڤاری هه‌ولێر كه‌ گۆڤارێكی گشتی ڕۆشنبیری بوو, هه‌ر له‌سه‌ر گۆڤاره‌كه‌ ده‌نووسرا (گۆڤارێكی ڕۆشنبیری سه‌ربه‌خۆ)یه‌ گۆڤاره‌كه‌ وه‌رزی بوو، تایبه‌ت بوو به‌ پارێزگای هه‌ولێر.
ئه‌و گۆڤاره‌ ڕووه‌كانی كۆمه‌ڵایه‌تی و ئه‌ده‌بی و ئه‌تنوگرافی و جوگرافی، هه‌موو بوارێك كه‌ تایبه‌تبوو به‌ شاری هه‌ولێر و ده‌وروبه‌ری له‌خۆوه‌ ده‌گرت, ئه‌و كه‌س و لایه‌ن و نووسه‌رانه‌ی كه‌ بابه‌تیان تێدا بڵاوده‌كرده‌وه‌ خه‌ڵكی هه‌ولێر بوون و بابه‌ته‌كانیان تایبه‌ت بوو به‌ هه‌ولێر، به‌ شێوه‌كی گشتی له‌و قۆناغه‌یه‌دا (گۆڤاری هه‌ولێر) به‌م شێوه‌یه‌ بوو:
به‌رگی گۆڤاره‌كه‌ ـ به‌رگی پێشه‌وه‌ له‌ڕووی ڕه‌نگ هه‌رجاره‌ی به‌ وێنه‌ی شوێنێكی شاری هه‌ولێر به‌ڕه‌نگێك ده‌ڕازێندرایه‌وه‌, به‌رگی دواوه‌شی له‌گه‌ڵ ناوه‌وه‌ی به‌رگی دواوه‌ی به‌هه‌مان شێوه‌ به‌ وێنه‌یه‌كی شاری هه‌ولێر، یان هه‌ندێك جار تابلۆی هونه‌رمه‌ندێك ده‌ڕازێندرایه‌وه‌.
گۆڤاره‌كه‌ زیاتر له‌سه‌ر ئه‌ركی پارێزگا و پارێزگاری هه‌ولێر چاپ ده‌كرا, به‌ ڕێنووسی عه‌ره‌بی و زمانی كوردی بابه‌ته‌كان ده‌نووسرانه‌وه‌, واته‌ به‌ دیالێكتی خواروو.
له‌گه‌ڵ هه‌ر بابه‌تێكیش زۆربه‌ی جار وێنه‌ و به‌ڵگه‌ بڵاو ده‌كرایه‌وه‌، واته‌ وێنه‌دار بوو.
زۆر گرینگی به‌ كه‌سایه‌تیه‌ ناوداره‌كانی هه‌ولێر ده‌دا, وه‌كو كه‌سایه‌تییه‌ ئه‌ده‌بی و كۆمه‌ڵایه‌تی و سیاسی ـ ڕۆشنبیری.. .
له‌ دوا لاپه‌ڕه‌ی هه‌رجاره‌ و چه‌ند وێنه‌یه‌كی شاری هه‌ولێر و كه‌سایه‌تیه‌ هه‌ولێریه‌كان بڵاو ده‌كرایه‌وه‌.
ژماره‌ی په‌ڕه‌كانی گۆڤاره‌كه‌ هه‌رجاره‌ی زیاتر له‌ (100) په‌ڕ ده‌بوو و زیاتر به‌ تیراژی (500) دانه‌ چاپ ده‌كرا, واته‌ گۆڤاری هه‌ولێر زیاتر كۆمه‌ڵه‌ زانیاری و به‌ڵگه‌یی بوو، نه‌ك بڵاوكردنه‌وه‌ی ئایدیۆلۆژیایه‌ك یان بیر و بۆچوونێك.
كۆی ژماره‌كانی (گۆڤاری هه‌ولێر) له‌و قۆناغه‌ زیاتر له‌ (20) ژماره‌ی لێ‌ ده‌رچوو.
له‌ به‌رگی دواوه‌ی گۆڤاره‌كه‌ به‌ ڕێنوسی (ئینگلیزی) ده‌نوسرا (HAWLER).
له‌ قۆناغی چواره‌م وه‌كو (ڕۆژنامه‌) به‌ناوی (ڕۆژنامه‌ی هه‌ولێر) ده‌رده‌چێ‌، به‌شێوه‌ی ڕۆژنامه‌ی قه‌باره‌ی گه‌وره‌ به‌ڵام لاپه‌ڕه‌كانی سنووردار بوو، واته‌ كه‌م بوو تا (8) لاپه‌ڕه‌ ده‌بوو، لاپه‌ڕه‌ی یه‌كه‌م به‌ گه‌وره‌یی له‌سه‌ره‌وه‌ نووسرابوو ـ هه‌ولێر، له‌ ته‌نیشتی وێنه‌ی (قه‌ڵا و مناره‌) هه‌بوو، له‌ خواره‌وه‌ وێنه‌ی كاربه‌ده‌ستانی حكومه‌تی هه‌رێمی كوردستان، له‌گه‌ڵ بڵاوكردنه‌وه‌ی كار و چالاكیه‌كانی حكومه‌ت.
لاپه‌ڕه‌كانی ناوه‌وه‌ی كورته‌هه‌واڵ و هه‌واڵی ناوخۆی هه‌ولێر له‌ڕووی كۆمه‌ڵایه‌تی و كاروباره‌كانی حكومه‌ت، لاپه‌ڕه‌ی كۆتاییشی گشتی و هونه‌رییه‌.
ده‌رچوونی (ڕۆژنامه‌ی هه‌ولێر) له‌م قۆناغه‌ به‌م شێوه‌ تا ماوه‌یه‌ك بوو، چه‌ند ژماره‌یه‌كی ده‌رچوو تاكو نزیكه‌ی (100) ژماره‌، پاشان ده‌سته‌ی نووسه‌رانی ڕۆژنامه‌ی هه‌ولێر و شێوه‌ی ڕۆژنامه‌كه‌ گۆڕا، كه‌ تا ئێستاش به‌رده‌وامه‌.
شێوه‌ی دووه‌م: قه‌باره‌ و شێوه‌ی ڕۆژنامه‌كه‌ گۆڕا بۆ قه‌باره‌یه‌كی بچوكتر، نیوه‌ی قه‌باره‌ی شێوه‌ی یه‌كه‌م، له‌سه‌ر به‌رگی ڕۆژنامه‌كه‌ له‌سه‌ره‌ره‌وه‌ به‌شێوازێكی خه‌تجوانی نووسرایه‌ (هه‌ولێر)، كه‌ ڕه‌نگی (شین و سوور)ه‌, له‌گه‌ڵ هه‌ولێر تێكه‌ڵ بووه‌, له‌خواره‌وه‌ش و هه‌واڵ (مانشێتی گه‌وره‌) نووسراوه‌، دوایی له‌ خواره‌وه‌ كورته‌ هه‌واڵا له‌گه‌ڵا وێنه‌ی هه‌واڵه‌كه‌ بڵاوكرایته‌وه‌ كه‌ ده‌ستنیشانه‌ بۆ ناوه‌وه‌ی ڕۆژنامه‌كه‌.
ڕۆژنامه‌ی هه‌ولێر له‌و قۆناغه‌ی ئێستاش هه‌روا ده‌رده‌چێ كه‌ ڕۆژنامه‌یه‌كی گشتی سیاسی و كۆمه‌ڵایه‌تی و ئه‌ده‌بی و ته‌ندروستی و هونه‌رییه‌.
ده‌بێ‌ ئه‌وه‌ش بڵێین (ڕۆژنامه‌ی هه‌ولێر) له‌ ساڵی (2006)وه‌ ده‌رده‌چی درێژكراوه‌ی (ڕۆژنامه‌ی هه‌ولێر)ی ساڵی 1950یه‌، چونكه‌ له‌ لاپه‌ڕه‌ی دووه‌می ڕۆژنامه‌كه‌ له‌ خواره‌وه‌ی نووسراوه‌، (یه‌كه‌م ژماره‌ی له‌ ساڵی 1950 ده‌رچووه‌، به‌شێوه‌یه‌كی گشتی ڕۆژنامه‌ی هه‌ولێر له‌ ساڵی (2006) به‌م شێوه‌یه‌:
ژماره‌ی لاپه‌ڕه‌كانی (24) لاپه‌ڕه‌یه‌, ڕۆژانه‌ بابه‌تی (سیاسی و كۆمه‌ڵایه‌تی و ئه‌ده‌بی و ته‌ندروستی و جاره‌به‌جار فۆلكلۆری..) له‌خۆوه‌گرتووه‌.
نووسه‌رانی هه‌موو شاره‌كانی كوردستان و هه‌رچوار پارچه‌ی كوردستان، به‌رهه‌می تێدا بڵاوده‌كه‌نه‌وه‌.
به‌گشتی ڕۆژنامه‌یه‌كی وێنه‌دار و هه‌واڵی وێنه‌ییه‌, لاپه‌ڕه‌كانی پێكهاتوونه‌ له‌ (ڕێپۆرتاژ ـ هه‌واڵ و به‌دواداچوون ـ بۆچوونی سیاسی ـ ئاگاداری له‌ دام و ده‌زگاكانی حكومه‌تی هه‌رێم ـ لاپه‌ڕه‌ی (پشوو) كه‌ پێكهاتووه‌ له‌ وشه‌ی یه‌كتربڕ و كه‌لوه‌كان.
ماوه‌یه‌ك ئه‌م ڕۆژنامه‌یه‌، چه‌ند پاشكۆیه‌كی هه‌فتانه‌ی هه‌بوو به‌ ناوی (هونه‌ر.
هه‌واڵی هونه‌ر و هونه‌رمه‌ندان) (زانستی.
هه‌واڵی زانستی نوێ‌ و زانست به‌گشتی) (وه‌رزشی.
هه‌واڵی وه‌رزشی كوردستان و جیهان) (ئه‌ده‌ب.
گوتار و بابه‌تی ئه‌ده‌بی و فه‌لسه‌فی و زمانه‌وانی).
ـ قۆناغی دووه‌م زیاتر نزیكه‌ له‌ پڕۆژه‌، چونكه‌ جاربه‌جار نامیلكه‌ی له‌گه‌ڵ بووه‌, به‌ ناوی (پرۆژه‌ی ڕێكخستنی قه‌ڵاتی هه‌ولێر)، ڕه‌خنه‌گرتن له‌ ده‌سه‌ڵاتی ئه‌و سه‌رده‌م له‌ گۆشه‌یه‌كی ڕۆژنامه‌كه‌ به‌ ناوی (خالۆی ڕێبوار) تاكو خه‌ڵك هۆشیار بكاته‌وه‌.
ـ قۆناغی یه‌كه‌م ژماره‌ی زۆرتربووه‌ له‌ قۆناغی دووه‌م كه‌ زیاتر له‌ (100) ژماره‌ی لێ‌ ده‌رچووه‌، به‌ڵام له‌ قۆناغی دووه‌م (12) ژماره‌ی لێ‌ ده‌رچووه‌.
ـ ته‌نیا یه‌ك نووسه‌ر له‌ قۆناغی یه‌كه‌م و دووه‌م و سێیه‌م و چواره‌م نوسینی هه‌بووه‌، ئه‌ویش ڕۆژنامه‌نووسی به‌ئه‌زموون مامۆستا (كه‌ریم شاره‌زا)ی شاعیر و نووسه‌ر بوو.
ـ له‌ كۆی ده‌رچوونی ڕۆژنامه‌ و گۆڤارێك به‌ ناوی (هه‌ولێر)، ئه‌گه‌ر هه‌موو ساڵه‌كان یه‌كبخه‌یین ده‌كاته‌ (15) ساڵه‌ ڕۆژنامه‌ و گۆڤارێك هه‌یه‌ به‌ناوی (هه‌ولێر).
