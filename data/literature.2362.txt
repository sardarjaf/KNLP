هه‌موو كه‌س ده‌زانێت كه‌ من هه‌ر له‌یه‌كه‌م ساتی راگه‌یاندنی ریفراندۆم له‌گه‌لیدا بووم و به‌ پێی توانای بیركردنه‌وه‌ و ئاستی رۆشنبیری له‌خۆبوردوو و خوێندنه‌وه‌ی خۆم بۆ هاوكێشه‌كان و به‌ قه‌ناعه‌تی ره‌هاوه‌ و به‌ پشت به‌ستن به‌ پره‌نسیپه‌ ی ژیانم وای بۆ چووم، ئه‌وه‌م به‌ راست زانیوه‌ كه‌ئه‌گه‌ر ریفراندۆم و ده‌نگی به‌ڵێ له‌م كاته‌دا قازانجیشی نه‌بێت زه‌ره‌ری نابێت .
ئه‌گه‌ر باس له‌ هه‌ڵوێست به‌ پشتخانی حزبی و بریاری پێشوه‌خته‌ و خوێندنه‌وه‌ی ته‌سكبین و مامه‌ڵه‌ی شه‌خسی نه‌كه‌ین، له‌ مامه‌ڵه‌كردن و هه‌ڵوێست له‌گه‌ڵ ئه‌م پرسه‌دا، له‌ نێو خه‌لكی سته‌مدیده‌ و دڵسۆزی گه‌لی كوردستان دا دوو رایوبۆچونی جیا ده‌ركه‌وتن :
1-ئه‌وانه‌ی به‌ خوێندنه‌وه‌یان بۆ باروۆدخه‌كه‌ و هه‌ڵسه‌نگاندنی زه‌ره‌روره‌تی ئاماده‌كاری و بونی زه‌مینه‌سازی و خوێندنه‌وه‌یان بۆ ناوچه‌كه‌ و قورسایی و كورد و هاوكێشه‌كان وسیاسه‌تی ئه‌مرۆی جیهان و ناوچه‌كه‌ و عیراق، له‌و باروه‌ردان كه‌ له‌م كاته‌دا ریفراندۆم و به‌لێ زیانی بۆ پرسه‌كه‌مان ده‌بێت و ئه‌گه‌ر هه‌موو پێداویستیه‌كانی ئاماده‌ بیت هیچ ده‌ردانی سه‌لبی تێیدا نابینین و پرسه‌كه‌ به‌ ئاسانی سه‌رده‌كه‌وێت .
2 – ئه‌وانه‌ی واقعه‌كه‌ و سیاسه‌تی ئه‌م ناوچه‌یه‌و كوردستان به‌ شێوه‌كی تر ده‌خوێننه‌وه‌ و به‌ پشتبه‌ستن به‌ توێژینه‌وه‌ی سیاسه‌تمه‌دار و زانایان و بیریاران و دانایانی سیاسی و كۆمه‌ڵایه‌تی و مرۆڤایه‌تی و ئه‌زمونی گه‌لان و بنیاتنه‌رانی ده‌وڵه‌تان له‌ دامه‌زراندنی ده‌وڵه‌ت له‌به‌رچاو ده‌گرن، كه‌ هه‌میشه‌ چۆن و كێ دروستی كردون و، وه‌زعی كوردستان و عیراق و ناوچه‌كه‌ به‌ شێوه‌یه‌كی تر ده‌خوێننه‌وه‌ و پێشبینی له‌مه‌ خراپتر له‌عیراق و ناچه‌كه‌ له‌ مه‌ر كوردستان ده‌كه‌ن، بۆیه‌ ده‌نگیان به‌ڵێیه‌ ئه‌گه‌ر هه‌ر عه‌قڵیه‌ت و كه‌سێك بیكات و مه‌به‌ستی هه‌ر شتێكی ته‌سكیش بێت به‌و قه‌رناعه‌ته‌ی كه‌ له‌دواجاردا له‌ قازانجی میله‌ت ده‌كه‌وێته‌وه‌ .
ئه‌مه‌ ئه‌گه‌ر ئه‌و حزبیانه‌ی كه‌ كوێرانه‌ و وه‌ك قاز له‌ داوی سه‌ركرده‌كانیشیان ده‌قیرێنن له‌م مسه‌له‌ ده‌ركه‌ین، كه‌ هیچ خوێندنه‌وه‌یه‌كیان نیه‌ و به‌ راست و هه‌ڵه‌ش ته‌نها پشتگیریان له‌سه‌ره‌ .
بۆیه‌، له‌م دوو راونگه‌وه‌ به‌ده‌ر له‌و كه‌سانه‌ی كه‌ به‌ فیتی دوژمنان و له‌پێناو به‌رژوه‌ندی شه‌خسی ده‌یانه‌وێت بازرگانی به‌ پرسی گه‌وره‌ی گه‌لی كوردستانه‌وه‌ بكه‌ن و به‌ هاندان و ده‌ست له‌ پشتدانی دوژمنان ده‌جوڵینه‌وه‌، هه‌مو خه‌ڵكی كوردستان به‌ خاوه‌ن به‌ڵێ و نه‌خێریشه‌وه‌ دڵسۆزی گه‌لی كورد و پرسه‌ چاره‌نوسسازه‌كه‌یه‌ن و، له‌م چه‌ند رۆژه‌ ده‌ریانخست كه‌ هه‌رچه‌ند حزبه‌ كوردستانیه‌كان له‌ نێوخۆی خۆماندا ناكۆك و ناته‌با بێت، به‌ڵام گه‌لی كوردستان له‌ پرسه‌ گرنگ و چاره‌نوسسازه‌كه‌دا یه‌ك ده‌نگ و یه‌ك ره‌نگن و به‌ خۆرسكانه‌ خه‌تی سوریان له‌به‌رچاو گرتووه‌، ئه‌گه‌ر سه‌ركرده‌كان ئازادیان بۆ مه‌یسه‌ر كه‌ن و فشاریان نه‌خه‌نه‌سه‌ر .
ئه‌وه‌تا یه‌ك یه‌ك و كۆمه‌ڵ كۆمه‌ڵ و پۆل پۆل له‌ رۆشنبیرانی دڵسۆز و خه‌مخۆری گه‌لی كوردستان پاش ئه‌وه‌ی وه‌زعه‌كه‌ گه‌یشتۆته‌ ئه‌وه‌ی له‌ كاتی دوانه‌خستنی ریفراندۆم، له‌ نیوان ئه‌و دوو بۆچونه‌دا ده‌بێت یه‌كێكی راستیان هه‌ڵبژێرن؛ به‌لێیان هه‌ڵبژارد و بۆچونی راستی خۆیان ده‌رده‌خست و سه‌لماندیان كه‌ چه‌ند دڵسۆزی دۆزی ره‌وای گه‌لی كوردستانن .
بۆیه‌، ئه‌گه‌ر كۆمه‌ڵێك خۆفرۆشان ده‌ركه‌ین كه‌ ئه‌وانیش له‌ په‌نجه‌گانی ده‌ست كه‌مترن، هیچ كوردستایه‌ك دوژمنی پرسه‌ ره‌واكه‌ی گه‌لی كوردستان نیه‌ و سه‌ربه‌خۆیی ئامانجی گه‌وره‌و سه‌ره‌كی هه‌مووانه‌ .
