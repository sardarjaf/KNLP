حكومەتی هەرێم نەبوونی دارایی و پارەی پێویست بۆ دابەشكردنی موچەی فەرمانبەران رەتدەكاتەوەو بەرپرسێكیش لە ئەنجومەنی وەزیرانی هەرێم رای دەگەنێت  كە سبەینێ‌ وەزارەتی دارایی خشتەی نوێی دابەشكردنی مووچە بڵاو دەكاتەوە.
لەوبارەیەشەوە دكتۆر (ئاراس خۆشناو) سەرۆكی سەنتەری زانیاری و لێكۆڵینەوەی ستراتیژی هەرێم بە ماڵپەری تۆری هەواڵی سلێمانی رایگەیاندوە: سبەینێ‌ وەزارەتی دارایی خشتەی نوێی دابەشكردنی مووچە بڵاو دەكاتەوە كە زۆرینەی وەزارەتەكان لەخۆی دەگرێت.
وتیشی: تاكۆتایی ئەم مانگە سەرجەمی وەزارەتەكان مووچەكانیان وەردەگرن و هیچ كێشەو گرفتێكیش بۆ دابەشكردنی مووچە بوونی نیە.
لەلایەكی دیكەوە  سەفین دزەیی وتەبێژی حكومەتی هەرێم بێئاگایی خۆی لەو راپۆرتە پیشاندا كە وەزارەتی دارایی رەوانەی ئەنجومەنی وەزیرانی هەرێمی كردبێت و ئەوەی خستبێتەروو كە توانای دابینكردنی مووچەی نیە.
وتیشی: ئەو زانیاریانەی لە بەشێكی راگەیاندن و پەیجەكۆمەڵایەتیەكانەوە بڵاوكراونەتەوە ناراستن و لە كۆبونەوەی هەفتەی رابردووی ئەنجومەنی وەزیرانیشدا بەهیچ شیوەیەك باس لەبارەی مووچەوە نەكراوە.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
