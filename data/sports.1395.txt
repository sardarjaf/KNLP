بەپێی هەواڵی راگەیاندنەكان، یانەی ریاڵ مەدریدی ئیسپانی داوایەكی سەیر و دوور لە یانەكەیانی ئاڕاستەی رەفە بینیتێزی راهێنەری نوێی یانەكەیان كردووە.
لەوبارەیەوە رۆژنامەی ئاسی ئیسپانی لە هەواڵێكیدا بڵاویكردەوە مەدریدییەكان داوایان لە رەفە كردووە بەشێوەیەك لە شێوەكان دەبێت كێشی لەشی دابەزێنێت و بۆ وەرزی نوێ بەوجۆرەوە دەرنەكەوێت چونكە دەترسن لەوەی هاوشێوەی ئەوكاتەی بێنیتێز راهێنەری چێڵسی بووە بەر رەخنەیەكی زۆری راگەیاندكان بكەوێت بەهۆی زۆری كێشی لەشییەوە، هەروەها شاهانەكان بە راهێنەری ناوبراویان وتووە بەرنامەیەكی خواردنی باش بۆ خۆی دابنێت تا لەوە زیاتر كێشی زیاد نەكات.
لەماوەی رابردوو دوای وازهێنانی كارلۆ ئەنچیلۆتی لە ئەركی راهێنەرایەتی ریاڵ مەدرید، دەستەی بەڕێوەبەرانی ئەو یانەیە بێنیتێزیان بۆ ماوەی سێ وەرزی داهاتوو كردە راهێنەری تیمی شاهانەكان.
