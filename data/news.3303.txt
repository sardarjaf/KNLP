بەئامادەبوونی مستەفا چاوڕەش و كەسوكاری سەربەرزی شەهیدان و كادیرانی كۆمیتەی بازیان لە هەریەكە لە ناحیەی بازیان و بازگەی تاسڵوجە پەردە لەسەر وێنەی شەهیدی پێشمەرگە سەڵاح محەمەد ئەمین رەشید لادرا.
لە وتارێكیشدا مستەفا چاوڕەش لێپرسراوی مەڵبەندی پێشمەرگە ئاماژەی بە قارەمانێتی و نەبەردییەكانی تەواوی هێزەكانی پێشمەرگە و شەهیدی پێشمەرگە سەڵاح محەمەد ئەمین رەشید كرد كە لە لیوای 3ی پێشمەرگەی بەرگری و فریاكەوتن بۆ پاراستنی كوردستان هاوشێوەی قارەمانەكانی دیكە جەنگاوە.
لای خۆیانەوە كەسوكاری شەهید سەڵاح بەڵێنیان بۆ درێژەپێدان بە رێبازی شەهیدەكەیان دووپاتكردەوە و رایانگەیاند كە ئەوانیش بەردەوام دەبن لە خەبات و بەردەمیدان بۆ پاراستنی كوردستان.
شەهید سەڵاح محەمەد ئەمین رەشید لە دایكبووی ساڵی 1980 ی گوندی میراوای شارباژێڕە و ساڵی 1997 بۆتە پێشمەرگە و دواتریش لە لیوای 3ی پێشمەرگە و بەرگری فریاكەوتن بەردەوامبووە لە تێكۆشان ، بەڵام مەخابن لەرۆژی 17/10/2016 لە میحوەری خازر شەهید بوو.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
