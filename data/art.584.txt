  ||  نەریمان سەرقاڵی بەرهەمێکی نوێیە  ||  ڕۆژێك لـەگـەڵ پێشــمەرگە لە قۆناغی کۆتاییدایە  ||  سوشمیتا سین بیری كاتە زێڕینەكانی دەكات  ||  نەجوا كەرەم: خۆشەویستی جوانترین بەڵایە  ||  (گوڵچین و خەیاڵەكانی ڕۆستەم) رووداوەكانی ساڵانی شەستەكانی سەدەی رابردوو زیندوو دەكاتەوە  ||  تەحسین تەها ، ئەو هونەرمەندەی شانۆی خوێند، بەڵام بووە ئەستێرەی گۆرانیی كوردی  ||  ماریا: جنێڤەر لۆپێز ناناسم  ||  ئالین داوای یەكێتی كوردان دەكات  ||  هویام نازناوی باشترین دایكی بەدەستهێنا  ||  سۆناكشی و مالیكا هەرایەكی گەورەیان لە نیپال نایەوە  ||  لە كوردستاندا.. هونەرێكی ون... تاریق كارێزی  ||  جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم  ||  كوردستان هاوشانی جیهان فیلمەكانی هۆڵیود نمایش دەكات  ||  ئەو ساتانەی ناسڕێنەوە (ئەو بینەرانەی لە یاد ناچن) ... ئەحمەد سالار  ||  دونیا: هونەری كوردی لە پێشكەوتندایە  ||  براد بێت خیانەت لە ئەنجلینا دەكات  ||  كیم لەبەر ئەنتەرنێت كوبای جێهێشت  ||  دیزی شا دژی هاوسەرگیری سەلمان خانە  ||  كیت هێشتا وەفادارە بۆ لیۆناردۆ  ||  شۆرشڤان صدیق شڕۆ: پێویستە لە كلیپدا تایبەتمەندییەكانی كۆمەڵگای كوردی لەبەرچاو بگیرێت
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
خانمە هونەرمەند هۆزان جانێ یەكێك لەو هونەرمەندانەیە كە ماوەیەكی زۆرە لە بواری گۆرانی و موزیكدا خزمەت بە هونە�
سەرەڕای ئەوەی كەسانێك رەخنە لە هەندێك كلیپی كوردی دەگرن بەوەی كە لە ئاستی پێویست نییە و لەرووی سیناریۆە كەموك
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
زوهرە عیشقی: سەرەڕای دەوڵەمەندی و رەسەنی جۆرێك لە بێ سەروبەری لە هونەری كوردیدا بە دی دەكرێت
سۆلین دڵپاك: سینەما و شانۆ لای من جیاوازی نییە، گرنگ ئەوەیە ئەكتەر چۆن پەیامەكە بە بینەر بگەیەنێت
جۆ ئەشقەر گۆرانیبێژێكی لوبنانییە، گۆرانی و كلیپەكانی بەهۆی دەركەوتنی بەو ستایلەی كە هەیەتی، لەنێو وڵاتانی عەرەبی مشتومڕی ناوەتەوە، بەجۆرێك كار گەیشتە ئەوەی كە لە هەندێك وڵاتدا نمایش كردنی كلیپەكانی قەدەغە بكرێ و گەیشتۆتە رادەی بە حەرام زانین، ئەویش بە تۆمەتی ئەوەی كلیپەكان دوورن لە رەوشت و نەریتی ئەو وڵاتانە و زیاتر لە فیلمێكی رووت دەچن نەك گۆرانی و ڤیدیۆ كلیپ.
جۆ لە وەڵامی ئەم تۆمەتانەدا دەڵێ: من هیچ كارێكم نەكردووە كە بەم شێوەیە كە وای بۆ دەچن، یاخود دوور بێت لە واقیع و كلیپەكانی خۆی بە بەشێك لە ژیانی رۆژانەی كۆمەڵگاكەی ناوزەد دەكات.
لە رێگای پاتریك زینۆ ك بەڕێوەبەری كارەكانی گۆرانیبێژ جۆ ئەشقەرەوە، دوای هەوڵێكی زۆر توانیمان ئەم دیمانەیەی لەگەڵدا ساز بكەین، بۆ ئەوەی باس لە كارەكانی خۆی و ئەو رەخنانەی ئاراستەی دەكرێن بكات.
ئەویش بە سوپاسەوە بەم شێوەیە وەڵامی پرسیارەكانی داینەوە.
- من هەر لە منداڵییەوە حەزم لە گۆرانی گوتن بووە، لە تەمەنی 10 ساڵیدا كیبۆردێكم هەبووە، بەو كیبۆردە مۆسیقام بۆ منداڵانی هاوڕێی خۆم دەژەنی، هەروەها لە هەندێك ئاهەنگ و بۆنەی قوتابخانەدا گۆرانیم دەگوت، دواتر لە یەكێك لە یانەكانی بەیروت دەستم بە گۆرانی گوتن كرد، ئینجا لە لوبنان ناسرام.
لە ساڵی 2001 گازینۆیەكم لە ئەشرەفییە كردەوە بە فەرمی دەستم بە گۆرانی گوتن كرد، تا ئێستا 4 ئەلبوومم هەیە لەگەڵ 10 گۆرانی دیكەی سنگڵ و تا تواناشم هەبێت لە گۆرانی گوتن بەردەوام دەبم.
* رات چییە بەرامبەر ئەو بەرنامانەی كە هونەرمەندی نوێ دەناسێنن و پێشكەشی خەڵكی دەكەن وەك بەرنامەكانی ستار ئەكادیمی و سوپە ر ستار ؟
- ئەمانە بەرنامەی زۆر سەركەوتوون و هۆكارێكن بۆ درووستكردنی ئەستێرەی نوێ نەك دەرخستنیان، دەتوانم بڵێم دەركەوتنی ئەستێرەیەكی وەك "ملحم زێن" باشترین نموونەیە.
بۆ ئەوەی لە دروستكردنی ئەستێرە و هونەرمەندی بە توانا كە ئێمە دان بە گرنگی و رۆڵی ئەم بەرنامانە دابنێین.
- وەك گوتم هەر لە منداڵییەوە من گوێم لە گۆرانی گرتووە، بەڵام من بە شێوازی تایبەتی خۆم گۆرانی دەڵێم، زۆر جار گۆرانی هونەرمەندە گەورەكانیش دەڵێمەوە، بەڵام پێویستە یەك شت بڵێم ئەویش ئەوەیە، كە هیچ كەسێك نەبووەتە هۆی دەركەوتنی من یاخود رۆڵی هەبێت لە دەرخستن و درووستكردنی مندا، من خۆم، خۆمم دروستكردووە و زۆر سوپاسی ئەو كەسانەش دەكەم كە یارمەتیم دەدەن و لەگەڵم ماندوو بوونە، مەبەستم ئەو تیمەیە كە لەگەڵمدا كار دەكەن.
- من بۆ خۆم ژیانێكی هونەری و ستایلێكی هونەری تایبەتم هەیە، هیچ كاتێك بیرم لەوە نەكردۆتەوە دژایەتی كەسێك یان ركابەرێتی هونەرمەندێكی دیاریكراو بكەم، لەگەڵ خۆم راستگۆم و لە شتی دروستكراو دوور دەكەومەوە، زۆریش دڵخۆشم بەو كارانەی پێشكەشیان دەكەم، گوێ بە هیچ كەسێك نادەم كە مەبەستی شكاندنەوە یان نزم كردنی ئاستی هونەری و ناوزڕاندنی من بێت.
- پەیوەندییەكی زۆر باش و ئاساییم لەگەڵ زۆربەی هونەرمەندان و كەسایەتییە هونەرییەكاندا هەیە، لە هەر شوێنێك یان بۆنەیەكی تایبەتدا بیانبینم هەوڵ دەدەم كاتێكی خۆش بەیەكەوە بەسەر بەرین، رەنگە جاری وا هەبێت بۆ ماوەیەكی زۆر بە یەكەوە بین بێ ئەوەی باسێك لە هونەر بكەین، جاری واش هەیە لە كۆبوونەوە و دانیشتنەكانماندا تەنیا باس لە كارەكانی رابردوومان دەكەین، من زۆر گوێ لەو هونەرمەندانە دەگرم كە كارەكانمان هەڵدەسەنگێنن و رەخنەی هونەرمەندانیش تا رادەیەكی زۆر بە هەند وەردەگرم.
*بەم دواییە خەڵاتی" MTV Video Music Awards " ت بەهۆی گۆرانی ( دخل الغنوج) بۆ ساڵی 2009 بەدەستهێنا.
پێتوایە بتوانی شتی لەوە جوانتر و خۆشتر پێشكەش بكەی؟
- ئەو خەڵاتەی بەدەستمهێنا خەڵاتی مۆسیقای ئەوروپی بوو بۆ باشترین كلیپ.
(دخل الغنوج) یەكێكە لە بەناوبانگترین خەڵاتەكانی مۆسیقا لە ئەوروپا و، تەنیا پێشكەشی ئەو ڤیدیۆ كلیپانە دەكرێ كە جۆرێك لە پیشەییان پێوە دیارە.
دەبێ هونەرمەند زۆر هەوڵ بدات تا بە دەستی بێنێت، ئەوەی جێگای سەرنجە لەكاتی بڵاوبوونەوەی ئەم كلیپە لە نیشتیمانی عەرەبی هێرشێكی زۆری كرایە سەر و، چەندین كەس بە دەرچوو لە رەوشتیان دادەنا، تەنانەت خەریك بوو بگاتە ئەو ئاستەی كە ببێتە هەڕەشە لەسەر ژیانی من، بەڵام بەدەستهێنانی خەڵاتێكی لەم جۆرە و بەم گۆرانییە وەڵامێكی دەم كوتكەرانە بوو، بۆ هەموو ئەو كەسانەی كە هێرشیان كردە سەری، چونكە ئەگەر كلیپیەكە، جۆرێك لە جورئەتیشی تێدا بێت ئەوا من پێموایە تا رادەیەكی زۆر كارێكی ئاساییە و هەست ناكەم كە شتێكی بەو شێوە ترسناك و دوور لە رەوشتم ئەنجامدا بێت كە ئەوا بكەوێتە بەر هەڕەشە.
- حەز دەكەم ئەو شتەی پێشكەشی دەكەم تا رادەیەكی زۆر جیاوازی هەبێت و مۆرك و تایبەتمەندی منی پێوە بێت، حەز دەكەم لە شتی دروستكراو دوور بكەومەوە، رازیش نابم هیچ كارێكی هونەری پێشكەش بكەم كە لە هەموو روویەكەوە قەناعەتی تەواوم پێی نەبێت و پێشتر خۆم بۆ ئامادە نەكردبێت، ئەمەش بۆ رێز گرتن لە هونەر و جەماوەری لایەنگری خۆمە.
هەروەها زۆر گرنگی بە پێشكەش كردنی كاری نوێ دەدەم، كە لەگەڵ ئەم سەردەمەدا بگونجێت بە جۆرێك كە جەماوەر لێی رازی بێت و نەبێتە هۆی بریندار كردنی هەستی كەس.
- من بۆ خۆم سنوورێكم داناوە كە نایبەزێنم ئەویش ئەوەیە تەنیا ئەو كارانە پێشكەش دەكەم كە لەگەڵ ئەو كۆمەڵگا و ژینگەیەدا بگونجێت كە من تێیدا دەژیم، نەك شتێك پێشكەش بكەم كە زۆر دوور بێت لە واقیع و بە رەسەنایەتی یان كاری نوێ ناوی ببەم، كە لە راستیدا وا نەبێ، چونكە بەڕای من هونەرمەند دەبێ واقیعی بێت و لەگەڵ ئەو سەردەمە بڕوات كە تێیدا دەژیت، نەك بچێ باس لە پاشەڕۆژ بكات كە نازانی چۆن دەبێ یان بۆ دواوە بگەڕێتەوە.
- بەڵێ زۆر لە هونەرمەندە لوبنانییەكان كە گوێ لە گۆرانییەكانیان دەگری بە ئاشكرا هەست بەوە دەكەی كە فۆلكلۆر زاڵە بەسەریدا و تا رادەیەكی زۆریش تێیدا سەركەوتوو بوون.
- من لە گۆرانی گوتن شێواز و ستایلی تایبەتی خۆم هەیە و ریتمێكی رەسەن و نوێی هونەری، لوبنانی دەبەخشم بەجۆرێك كە لەگەڵ ئەو شێوازەی مندا بگونجێت بەشێوەیەكی تایبەت بە خۆم فۆلكلۆر و هونەری نوێ تێكەڵ دەكەم كە مافی هەردووكیان بدەم و هیچیان لەسەر حیسابی ئەویتر نەبێت.
- بێگومان هۆكاری زۆر هەیە كە وا دەكەن هونەرمەند ببێت بە ئەستێرە وەك دەنگ، كارێزما و چۆنییەتی دەركەوتن و داهێنانی نوێ.
لە بواری هونەری نابێ رۆڵی توانای ماددیش لە بیر بكەین، كە پێموایە ئەویش كاریگەرییەكی زۆری هەیە لە دروستكردنی ئەستێرە.
*رات چییە بەرامبەر ئەو كچانەی ئێستا گۆرانی دەڵێن و مەبەستی سەرەكیان دەرخستن و نیشاندانی لەش و جوانی خۆیانە نەوەك پێشكەش كردنی كارێكی هونەری؟
- ناتوانم باس لە كەسیان بكەم یان ناویان بهێنم، بە گشتی دەڵێم نەك تەنیا لە لوبنان بەڵكو لە هەموو نیشتمانی عەرەبی زۆر كچ هەن بەناو گۆرانی دەڵێن، بەڵام هیچیان بەسەر هونەرەوە نییە، دەتوانم بڵێم ئەمانە هونەرمەند نین، بەڵام تەنیا دەیانەوێ گۆرانی بڵێن و دەربكەون.
- بێگومان تا ئێستا زۆر شتی لەو بابەتەم پێشكەش كراوە، بەڵام من ئێستا ناتوانم بەشێوەیەكی جدی بیری لێ بكەمەوە، چونكە كاری دیكەم زۆرە و كاتی ئەوەم نییە خۆم بۆ نواندن تەرخان بكەم.
- بەڵێ راستە لەبارەی كلیپەكانم قسەی زۆر بێ مانا كراوە، بەڵام وەك پێشتر باسم كرد بەدەستهێنانی خەڵاتێكی جیهانی بۆ ئەو كلیپەی كە رەخنەیان لێی دەگرت باشترین وەڵامە.
من ئێستا كلیپێكی نوێ ئامادە دەكەم دڵنیام زۆر لە كلیپەكانی پێشووم سەركەوتووتر دەبێت، كلیپێك نییە كە كەسانێك بتوانن بە بێ بنەما و دوور لە رەوشت ناوی ببەن وەك ئەوانی تر.
بێگومان ئەوەی بیبینێت بە سەرسوڕمانەوە باس لەو تەكنۆلۆژیایە و ئەو ئاستەی ئێمەی پێی گەیشتووین لە تۆمار كردنی كلیپدا دەكات، كە لە كلیپەكەدا بەكارهاتووە.
- بەو كەسانە دەڵێم كە رەخنە لە كارەكانم دەگرن، هەر كاتێك كلیپەكەی من نمایش كرا ئەوا با كەناڵەكە بگۆڕن و بۆ خۆیان سەیری شتێكی تر بكەن، چونكە هەموو كەسێك ئازادە سەیری چی دەكات و چۆن بیر دەكاتەوە.
- هەموو رەخنەگرێك یان رۆژنامەنووسێك مافی خۆیەتی رای خۆی بەرامبەر بە هەر كارێكی هونەری دەرببڕێت كە نمایش دەكرێ و ئەوەی دەیبینێت.
ئاشكرایە رەخنەی بنیاتنەر ئەگەر بە لای هونەرمەندەوە ناخۆش و گرانیش بێت، بەڵام دەبێتە هۆی ئەوەی كە هەر هونەرمەندێك جا لە هەر بوارێكی هونەریدا بێت خۆی لە هەڵەكانی پێشووتری دوور بخاتەوە و دووبارەیان نەكاتەوە.
واتە بۆ كاری داهاتووی سوودیان لێ دەبینێت، بەڵام ئەوەی هەندێك كەسی تر بەناوی رەخنەوە دەیكەن و تەنیا مەبەستیان ئەوەیە خەڵك پێیان بڵێ هەڵوێستیان هەبووە، دەربارەی شتێك و لەگەڵ نمایش كردنی كلیپەكە بكەونە هێرش كردنە سەری، پێموایە لە جێی خۆی نییە و پێویستە بەلای كەم ماوەیەك ئارام بگرن و بزانن كاردانەوەی جەماوەر بەرامبەر بەو كارە چییە ئینجا بیروڕاكانی خۆیان بخەنە روو، باشترە بۆ ئەوەی ئێمەش بیر لە كارەكانی خۆمان بكەینەوە
من رۆژانە دەچم بۆ هۆڵی وەرزش و هەفتانە لەگەڵ ژمارەیەك لە هاوڕێكانی خۆم بە بەردەوام چوار رۆژ مەلەوانی دەكەم، چونكە وەرزش نەك بۆ هونەرمەند، بەڵكو بۆ هەموو مرۆڤێك كارێكی زۆر گرنگ و پێویستە.
- نەخێر ژمارەی تەلەفۆنی من لای بەڕێوەبەری كارەكانمە، (پاتریك زینۆن) هەر لە رێگای ئەویشەوە پرسیارەكانی ئێوەم بەدەست گەیشت، هەر كەسێك كارێكی بە من هەبێت ئەوا لە رێگای ئەوەوە دەتوانێت پەیوەندیم پێوە بكات.
- بەڵێ زۆر شت دەربارەی كورد دەزانم لە رێگای خوێندنەوە و زانیارییەكانی خۆمەوە، هەروەها لە رێگای چەند هاوڕێیەكشم كە زۆر جار باس لە گەلی كورد دەكەن .
- بەڵێ گوێم لێبووە و زۆریش سەرنجیان راكێشاوم، گۆرانییە كوردییەكان جۆرێك لە ریتمی هێواشی بەسەرەوە دیارە.
كە كار لە هەر هونەرمەندێك دەكات ئەگەر گوێی لێ بووبێت.
