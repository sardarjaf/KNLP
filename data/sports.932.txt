لویس ئەنریكی راهێنەری یانەی بەرشلۆنەی ئیسپانی یارییەكەی سیڤیییا زۆر بە قورس دادەنی بەڵام هاندەرانی بەرشلۆنە دڵنیا دەكاتەوە كە یانەكەی سەركەوتن بەدەست دەهێنێت.
لەكۆنگرەیەكی ڕۆژنامەوانییدا تایبەت بە یارییەكەی سیڤییا ئەنریكی وتی: "چەند كێشەیەكی زۆرمان بۆ دروست دەبێت بەرانبەر سیڤییا، بەڵام دڵنیام كە نازناوەكە بەدەست دەهێنین، بەڵام بەقورسی بەدەستی دەهێنین".
"ئێمە زۆر بە پەرۆشین بۆ ئەو یارییە، یانەكەم ئامادەیە، لە دوای ئەوەی لە خولی یانە پاڵەوانەكانی ئەوروپا كراینە دەرەوە یانەكەم زیاتر پشووی وەرگرت بۆ ئەوەی بە باشی خۆمان بۆ یارییەكان ئامادە بكەین".
ئەنریكی زیاتری وت : "هەموو یارییەكانی سیڤییامان تەماشا كردووە، بەراستی یانەیەكی زۆر بەهێزن یارییەكەی لیڤەرپوڵ و سیڤییام بینی كاتێك لیڤەرپوڵ لە پێشبوو بەڵام یانە ئەندولوسییەكە خۆیان نەدا بەدەستەوە توانیان لە كۆتاییدا نازناوەكە بەدەست بهێنن".
لەكۆتاییدا ئەنریكی ئاماژەی بەوەكرد، ئەمە تەنها یەك یارییە، ئەوەی باش یاریی بكات نازناوەكە بەدەست دەهێنێت، ئەم یارییە پشووی نییە دەبێت تاكوو كۆتا خولەك بجەنگێت بۆ ئەوەی بیبەیتەوە.
جێی ئاماژەیە ئەۆ‌و یەكشەممە لە یاریگای ڤیسینتی كالدیرۆن لە یاریی كۆتایی جامی شای ئیسپانیا هەردوو یانەی بەرشلۆنە و سیڤییا رووبەڕووی یەكتردەبنەوە.
