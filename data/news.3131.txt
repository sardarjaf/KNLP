قوتابیان و دەستەی فێركاریی هەردوو كۆلێژی پەروەردەی كچان و زانستی كچان لە بەیاننامەیەكدا ناڕەزاییان دەربڕی و بڕیارەكەی وەزارەتی خوێندنی باڵایان بە گەڕانەوە بۆ چاخە تاریكەكان و لەكەداركردنی ناوبانگیان لەقەڵەمداوە.
لە بەیاننامەكەدا قوتابیان و مامۆستایانی ئەو دوو كۆلێژە، بڕیارەكەی وەزارەتی خوێندنی باڵایان بەوە وەسفكردووە كە هەوڵێكە بۆ گەڕاندنەوەی كۆمەڵگە بۆ سەردەمی نەفامی و دواكەوتوویی و هۆشداریشیان داوە لەوەی كە كاریگەرەیی خراپی لەسەر نەوەكانی داهاتوو دەبێت.
مامۆستایەكی زانكۆش لە هەمان كولێژ رایگەیاند ئەگەر ئێستا دابڕان و داماڵینی مامۆستای رەگەزی نێر لە كۆلێژە كچانەكان قبوڵ بكرێت، دواتر مامۆستایانی رەگەزی مێ لە كۆلێژە تێكەڵەكانیش لادەبرێن.
