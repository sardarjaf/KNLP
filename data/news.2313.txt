ژمارەیەك ئەندامی دەوڵەتی یاسا لەهەوڵی ئەوەدان لەو هاوپەیمانێتییە جیاببنەوە ئەویش بەهۆی ئەو كێشەو گرفتانەی كەئێستا لەناو ئەو هاوپەیمانێتییە دروستبووە.
سەرچاوەیەك لەنێو هاوپەیمانێتی دەوڵەتی یاسا بەماڵپەڕی رێگای كوردستانی راگەیاند: بەهۆی فراوانبوونی بازنەی كێشەو گرفتەكانی ناو هاوپەیمانێتی دەوڵەتی یاساوە، كە نوری مالیكی جێگری سەرۆك وەزیرانی عێراق سەرۆكایەتی دەكات، ژمارەیەك ئەندامی ئەو هاوپەمانێتییە بڕیایانداوە لەو هاوپەیمانێتییە جیاببنەوەو بەوەش نەوەستن و هەوڵبدەن ئەو هاوپەیمانێتییە هەڵبوەشێننەوە.
گوتیشی: زیاتر كێشەو گرفتەكانی ناو ئەو هاوپەیمانتێییە لەدوای دەستبەكاربوونی حەیدەر عەبادی وەكو سەرۆك وەزیرانی عێراق پەرەی سەندووە، كە زۆرینەی ئەو ئەندامانە دژی ئەوەن عەبادی لەو پۆستەدا بمێنێتەوە.
