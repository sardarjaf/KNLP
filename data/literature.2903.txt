پاشا وتی :کوڕی شیرینم لەدوای مردنم تۆ دەبیت بە پاشا .. بەلام دەمەوێ ئەوە بزانیت کە  تۆ کوڕی من نیت بەلکو کوڕی ئەم میلەتەی!
هەبو نە بوو بە پاشایەک  چوار ژنی هێنا لە هەر چواریان هەر کچی دەبوو خۆی بە وجاخ کوێر دەزانی!
وەزیرەکانی بە پاشایان ڕاسپاند کە دەستوری پاشایەتی بگۆڕێ و ژن بتوانێ جێگای پاشا بگرێتەوە.
پاشا بەم ئامۆژگارییە ناڕازی بوو هەموو ئاواتی ئەوەبوو ببێتە باوکی کوڕێک و کۆشک و تەلارەکەی بۆ جێبهێلێت..یەکێ لە پزیشکەکان بە پاشای وت : من دەتوانم یەکێ لە کچە بچکۆلانەکەت بکەم بە کوڕو  کەس پێی نەزانێت.
پاشا ڕەزامەنەندی نیشاندا..پزیشکەکە بە دەرمانەکانی لەش و دەنگی کچێكی پاشای گۆڕی..کچەکە مووی سمێلی هات ..کراسی کوڕیان لەبەر کرد و تێکەل بە کوڕ بوو .
کوڕەکەی وتی : باوکە گیان تۆ هەژدە سالە ڕاستی دەشاریتەوە و درۆ لەگەل میلەتەکەت دەکەیت ، بەس من ناتوانم درۆ لەگەل تۆ و کەسیتر بکەم ..بۆ ئەم کێشەیەش چەندین سالە نەخشەم کێشاوە ..گەر تۆ بفەرمووی من خۆم ژەهر خوارد دەکەم.. یان سەریخۆم هەلدەگرم و دەچمە مەملەکەتێکیتر کە کەس نەمناسێتەوە!
هەرچەندە کوڕی پاشا نەشتەرگەری بۆ کرابوو ، چەندین جارش لەگەل کچ نوستبوو..بەلام ئارەزووی دڵداری کردنی هەر لەگەل کوڕان بوو.
لەگەل بەیاندا کوڕی پاشا بە دەستی پڕ لە پەنیر و ئەستورکی گەرم بەرەو دیوەخان چوو ، باوکی لەوێ نەبوو.. دایکی  بە گریانەوە وتی : پاشا خۆی ژەهر خوارد کردووە.!
کوڕی پاشا سەرلێشێوابوو.. نەیدەزانی چی بکات؟.. ئەم نیهێنیەی لە ناو دلی هەلگرت ..تا کرا بە پاشا و ژنی هێنا ..دوای ئەوەی پاشا توانی شاژن عاشقی خۆی بکات نیهێنیەکەی بۆی درکاند.
شاژن لەبەر خۆشەویستی پاشا نیهینیەکەی تا ئێستا شاردۆتەوە و لای کەسی نەیدرکاندووە.
بەلام بەداخەوە مندالیان نابوو ، بۆیە  پاشا و شاژن بڕیاریاندا  کە دوو مندالی کۆرپە بدزن بیکەن بە مندالی خۆیان .
ئەم بەسەرهاتەی بۆتانم گێڕایەوە ، پاشاکە باوکم بوو، کچەکە من بووم ، ئێوەش دوو مندالە دزراوەکەن!.
پاشا وتی: نا ڕۆلەکانم ..من خۆشمدەوێن..ئەگەر تا سبەینێ نەمرم ..وەرنەوە بۆلام پێتان دەلێم بۆ ئەم نهێنییەم  بۆ درکاند!
سبەینێ کوڕی پاشا چووە لای باوکی ، بینی باوکی بە خەندەوە ڕاکشاوە و دایکی وخوشکەکەی  بەدیاریەوە دەگرێن..دایکی وتی: کوڕم باوکت لە دوێنێ شەوەوە دڵخۆش بوو و پێدەکەنی..ئەم سەر لە بەیانییە گیانی سپارد.
ئەم نامەیەشی بۆ تۆ جێهێشت.
