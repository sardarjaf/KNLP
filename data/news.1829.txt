دەستەی کەشناسی عێراق بڵاویکردەوە، له رۆژی سێ شەممەوە پلەکانی گەرما بەشێوەیەکی بەرچاو بەرزدەبێتەوە، بەشێوەیەک لە پارێزگاکانی ناوەڕاست و باشوور دەگاتە زیاتر لە ٥٠ پلەی سەدی.
لە بەیاننامەکدا دەستەی کەشناسی عێراق، ئەمرۆ 13ی تەمموزی 2015 بڵاویکردەوە، چاوەڕواندەکرێت کاریگەری نزم پاڵەپەستۆی گەرمای وەرزی، کە کاریگەری لەسەر عێراق زۆرە، لە ڕۆژی سێ شەممەوە پلەکانی گەرما بەرزتر دەبێتەوە لە ناوەندە ئاساییەکانی خۆی بە چەند پلەیەک.
کەشناسی عێراق لە درێژەی بەیاننامەکەدا ئاماژە بەوە دەکات، پلەکانی گەرما لە ئێستا زیاتر بەرزدەبیتەوە و لە ڕۆژی چوار شەممە ١٥ی تەموز تا هەینی ١٧ی تەموز بەرزترین پلەی گەرما سەرووی ٥٠ پلەی سەدی تۆمار دەکات، بەرزبوونەوەکەش پارێزگاکانی باشوور و ناوەڕاست لە ناویشیاندا بەغدای پایتەخت دەگرێتەوە.
بەڵام لە ڕۆژی شەممەوە ١٨ی تەموز پلەکانی گەرما بەرەو نزمبوونەوە دەچێت.
