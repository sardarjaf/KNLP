 غەزەل مستەفا ئەو بەشداربووەی پڕۆگرامی کورد ئایدڵی کەناڵی کوردساتە کە لە ڕۆژھەڵاتی کوردستانەوە بەشداربوو توانی سەرکەوتنێکی گەورە بەدەست بھێنێت و بگاتە قۆناغی فیناڵی پرۆگرامەکە، و ھەوادارێکی زۆری لە دەوری دەنگی کۆکردەوە ،لە چاوپێکەوتنێکی تایبەتدا لەگەلSNN  باس لە کارە ھونەرییەکانی دەکات، لە دوای پڕۆگرامەکە، و حەزی خۆی بۆ ژیان لە سلێمانی ئاشکرا دەکات.
غەزەل مستەفا : کاتێک لە باخچەی منداڵان بووم ، زۆر جار سرود و شیعر و گۆرانیم دەوت ، ئەو کات دەوروبەرەکەم دەیان زانی دەنگم خۆشە ، جگەلەوەش لە ماڵەوە پاڵپشتیەکی زۆریان کردم بۆ ئەوەی کار بکەم بۆ ئەوەی برەو بە دەنگم بدەم.
غەزەل مستەفا : کاتێک لە زۆربەی سایت و تۆڕەکۆمەڵایەتیەکان  ڕیکلامی بۆ بەرنامەی کورد ئایدڵ دەکرد ،منیش لە ئینستا گرام ڕیکلامەکەم بینی و  پێم وابو دەرفەتیکی باشە بۆ دەرکەوتنم بە تایبەت کاتێک لە رۆژ ھەڵاتی کوردستان بەھۆی چەند رێگرییەکەوە نەم دەتوانی خۆم دەرخەم ، پێم باش بو بەشداری بکەم  و خۆشحاڵم توانیم سەرکەوتو بم تێیدا .
غەزەل مستەفا : لەبەرنامەمدا ھەیە ئەم ماوەیە چەند تراکێک بەشێوازی دوێت و سۆڵۆ ، لەگەڵ کوڕێکی پورم کە ناوی (ڕێباز شەمامی یە، وئەویش ھونەرمەندە) دوێت بکەم ، لە چەند مانگی داھاتودا چەند بەرھەمێک بڵاو دەکەمەوە.
غەزەل مستەفا : بەھۆی سەرقاڵیم بە خوێندنەوە  تا ئێستا دەرفەتێکی وەھا نەبووە خۆم فێری ئامێریکی میوزیکی بکەم ، بەڵام لە ئێستا بە دواوە حەزم دەکەم لە تار یان سێ تار یان کەمانچە ڕاھێنان بکەم و فێر بم ، و زیاتر حەزم بە ئامێری سنوتییە .
غەزەل مستەفا :  بۆ ئەندازیاری پزیشکی  دەخوێنم  و نزیکەی  ٢ساڵ نیووم ماوە کە بەیەکجاری تەواو بم .
SNN: ھەستت چۆن بوو کاتێک لە بەرنامەکە چوویتە دەرەو و نەتوانی ببیت بە یەکەمی کورد ئایدڵ؟
غەزەل مستەفا : کاتێک بریارم دا بەشداری لە بەرنامەکە بکەم بەڕاستی بۆ یەکەم و دوەم و شوینی پێشەوە ھاتم  ، مەبەستی من زیاتر ئەوە بو بناسرێم ، چونکە چەند ساڵێک خەریک بم بەھەوڵی تاکەکەسی تراکێک بەرھەم بھێنم ڕەنگە بە ئەو جۆرە کاریگەری نەبوایە بۆ دەرکەوتنم ، و بە خۆشحاڵیەوە ئەوەی ویستم لە کورد ئایدڵ بەدەستم ھێنا ، مایەی شانازی بوو گەشتمە ئەم قۆناغە و چاوەرێی ئەو سەرکەوتنە گەورەم نە ئەکرد .
غەزەل مستەفا : لەڕاستیدا کێشەیەک ھەیە لەبارەی بژێوی ھاوڵاتیان و چەند قەیرانێکەوە ، بەڵام بەوحاڵەشەوە خەڵکی سلێمانی خەڵکێکی میھرەبان و باشن دڵسۆزن و ھەرچەندە ماوەیەکی کەم لێرەبووم بەڵام منیان پاڵپشتی کرد کە ئەوەش سەربەرزییەکی گەورەیە بۆ من .
غەزەل مستەفا :زۆر شوێنی جوانی ھەیە خۆشترینیان ئەوەبوو، کاتێک سەردانی گۆیژەم دەکرد  کەشێکی زۆر جوان و شاعیرانەی ھەبوو ھەموو کات پێی ئارام دەبوومەوە .
غەزەل مستەفا : بەڵی بیرم لێ کردوەتەوە بەڵام جارێ بڕیاری کۆتایم نەداوە ، پێشم خۆشە ئەگەر بگونجێت و کاری ھونەری لێرە ئاسانترە ، بەڵام لەلایەکی دیکەوە ناخۆشە چونکە لە خانەوادەکەم و، وڵاتی خۆم دورم .
SNN: تۆ زۆر بەھەست و سۆزەوە گۆرانیەکان دەچڕیت، چ شتێک ھۆکارە بۆ ئەو ھەموو ھەست و سۆزە؟
غەزەل مستەفا : بێگومان کاتێک ھەر گۆرانیەک دەوترێت ، بەشی خۆی ھەستی تێدایە ، بەڵام گرنگە ھونەرمەند ئەو گۆرانیەی ھەڵیدەبژێرێت ، بیرەوەرەیەکی لەگەڵ بەستە و ئاوازەکەی یان جۆرە یادگارییەکی لەگەڵ بێت بۆ ئەوەی جوانتر پێشکەشی بکەیت ، بۆیە  منیش سەرجەم ئەو گۆرانیانەی پێشکەشم دەکردن یادگاریم لەگەڵیاندا ھەبوو.
غەزەل مستەفا : ناپاکی ناخۆشترین شتە کە ھەرگیز بیرم ناچێتەوە و لە زۆر بواریشدا ناپاکی ھەیە ، منیش جۆرێک ناپاکیم لێ بەسەر ھاتوە و ئەوە ناتوانم لەبیر بکەم .
غەزەل مستەفا : بەھۆی کاری ھونەرییەوە بیرم لێنەکردوەتەوە  جارێ ئەو بابەتەم دوام خستوە ، یەکێک لە مەرجەکانیشم بۆ پڕۆسەی ھاوسەرێتی ئەوەیە، ئەو کەسەی ھاوسەرێتی لەگەڵ دەکەم رێگر نەبێ لە کاری ھونەریم و بەردەوام ھاوکارم بێت و پێشی ئاسایی بێت .
غەزەل مستەفا : لەسەدا سەد کاریگەری نیە بەڵام جوانی بەشێکی گرنگی ھونەرەوە کاریگەری خۆی ھەیە ،پێویستە ھونەرمەند  لەروی جەستە و روخسارەوە  گونجاو بێت بۆسەر ستەیج .
