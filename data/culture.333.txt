کورتە فیلمی " سەگەکان تیرۆریست نین"  کە لەلایەن دەرهێنەری لاوی کورد کەیوان مەجیدی بەرهەم هێنراووە، کۆمپانیای " پرۆمۆفێست" وەک یەکێک لەو کورتە فیلمانەی کە شیاوی وەرگرتنی باشترین کورتە فیلمی جیهانە هەڵبژاردووە.
کۆمپانیای پرۆمۆفێست، یەکێکە لە بەناوبانگترین ناوەندەکانی پەخشی فیلم کە بەهاوکاری ماڵپەڕی  www.clickforfestivlas.com رووداوی "باشترین کورتە فیلمی ساڵ" بەڕێوە دەبات.
پرۆمۆفێست، بۆ ئەمساڵ لەنێوان ٨٠٠ کورتە فیلم لە سەرانسەری جیهان ،١٢٠ کورتە فیلمی بۆ وەرگرتنی خەڵاتی باشترین کورتە فیلمی ساڵ هەڵبژاردووە.
کورتە فیلمی "سەگەکان تیرۆریست نین" کە تەنیا 4 خولەکەو لەو ماوە کەمەدا، داکۆکی لە ئاشتی و مافی مرۆڤ دەکات و دەرد و مەینەت و نەهامەتییەکانی گەلی کورد نیشان دەدات، هەروەها لەگەڵ ١١٩ کورتە فیلمی دیکە کێبرکێ دەکات بۆ بەدەستهێنانی ئەو خەڵاتە نێودەوڵەتییە.
جێی ئاماژەیە شێوازی هەڵبژاردنی باشترین کورتە فیلمی ساڵم بەشێوەی سەرهێڵ و لەرێگای دەنگی دەنگدەرانی ئەو ماڵپەڕەوە لە هەموو جیهان دیاری دەکرێت.
ئێوەش دەتوانن لەرێگەی ئەم لینکەوە دەنگ بە فیلمی " سەگەکان تیرۆریست نین"بدەن، بۆ هەر جارێک بینین وەکوو یەک خاڵ دیاری کراوە.
