له‌ ناحیه‌ی داره‌تووی سه‌ر به‌ پارێزگای هه‌ولێر دوو خانه‌واده‌ ده‌بێته‌ كێشه‌ و شه‌ڕه‌ ته‌قه‌ له‌ نێوانیاندا روو ده‌دات و سه‌ره‌نجام مێرمنداڵێك ده‌كوژرێت.
رائید كاروان عه‌بدولكه‌ریم، وته‌بێژی پۆلیسی هه‌ولێر له‌ په‌یجی تایبه‌تی خۆی له‌ تۆڕی كۆمه‌ڵایه‌تی فه‌یسبوك بڵاویكردووه‌ته‌وه‌: "شه‌وی رابردوو كاتژمێر 8:00 پۆلیس ئاگاداركرانه‌وه‌ به‌ بوونی رووداوێكی شه‌ڕكردن له‌ نێوان دوو بنه‌ماڵه‌ له‌ داره‌توو.
ئه‌وه‌شی نووسیووه‌: ده‌ستبه‌جێ پۆلیس گه‌یشتوونه‌ته‌ شوێنی رووداوه‌كه‌و ده‌ركه‌وتووه‌ دوو خانه‌واده‌ بووه‌ته‌ كێشه‌ له‌ نێوانیاندا كه‌ گوایه‌ داریان له‌ نه‌مامگه‌ی لایه‌نێكیان بردووه‌ دواتر كێشه‌كه‌ گه‌وه‌رتر ده‌بێت و تیادا چه‌كی كلاشنكۆف به‌كاردێت، له‌ ئاكامدا مێرمندالێك به‌ناوی (د.ژ)، ته‌مه‌ن 14 ساڵ ده‌كوژرێت و دوو كه‌سی تر بریندار ده‌بن كه‌ برینی یه‌كێكیان سه‌خته‌ به‌ گوللـه‌ له‌ پێی دراوه‌.
