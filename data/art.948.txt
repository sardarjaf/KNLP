  ||  نەریمان سەرقاڵی بەرهەمێکی نوێیە  ||  ڕۆژێك لـەگـەڵ پێشــمەرگە لە قۆناغی کۆتاییدایە  ||  سوشمیتا سین بیری كاتە زێڕینەكانی دەكات  ||  نەجوا كەرەم: خۆشەویستی جوانترین بەڵایە  ||  (گوڵچین و خەیاڵەكانی ڕۆستەم) رووداوەكانی ساڵانی شەستەكانی سەدەی رابردوو زیندوو دەكاتەوە  ||  تەحسین تەها ، ئەو هونەرمەندەی شانۆی خوێند، بەڵام بووە ئەستێرەی گۆرانیی كوردی  ||  ماریا: جنێڤەر لۆپێز ناناسم  ||  ئالین داوای یەكێتی كوردان دەكات  ||  هویام نازناوی باشترین دایكی بەدەستهێنا  ||  سۆناكشی و مالیكا هەرایەكی گەورەیان لە نیپال نایەوە  ||  لە كوردستاندا.. هونەرێكی ون... تاریق كارێزی  ||  جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم  ||  كوردستان هاوشانی جیهان فیلمەكانی هۆڵیود نمایش دەكات  ||  ئەو ساتانەی ناسڕێنەوە (ئەو بینەرانەی لە یاد ناچن) ... ئەحمەد سالار  ||  دونیا: هونەری كوردی لە پێشكەوتندایە  ||  براد بێت خیانەت لە ئەنجلینا دەكات  ||  كیم لەبەر ئەنتەرنێت كوبای جێهێشت  ||  دیزی شا دژی هاوسەرگیری سەلمان خانە  ||  كیت هێشتا وەفادارە بۆ لیۆناردۆ  ||  شۆرشڤان صدیق شڕۆ: پێویستە لە كلیپدا تایبەتمەندییەكانی كۆمەڵگای كوردی لەبەرچاو بگیرێت
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
خانمە هونەرمەند هۆزان جانێ یەكێك لەو هونەرمەندانەیە كە ماوەیەكی زۆرە لە بواری گۆرانی و موزیكدا خزمەت بە هونە�
سەرەڕای ئەوەی كەسانێك رەخنە لە هەندێك كلیپی كوردی دەگرن بەوەی كە لە ئاستی پێویست نییە و لەرووی سیناریۆە كەموك
بڕیار وایە‌ لە‌ رۆژانی 9-16/9/ 2012 یە‌كە‌م فیستیڤاڵی سینەمایی لە‌ شاری دهۆك بە‌ بە‌شداری چە‌ندین وڵات لە‌ ئە‌مریكا و ئاسیا و ئە‌فریقا و ئە‌وروپا ئە‌نجام بدرێت، سەرباری ژمارەیە‌ك فیلمی كوردی، بۆ ئە‌م مە‌بە‌ستە بە‌ڕێز عادل حە‌سەن سەرۆكی لیژنەی ئامادە‌كاریی فیستیڤاڵ بە‌م شێوە‌یە‌ بۆ گوڵان هاتە ئاخافتن.
- هە‌وڵێكی زۆر لە‌ ئارادایە‌ و حە‌زیش هە‌یە‌، هە‌روە‌ها كاریش بۆ ئە‌وە‌ كراوە‌ كە‌ بە‌شێوە‌یە‌كی فەرمی ببێتە فیستیڤاڵێكی ساڵانە، بە‌ڵام تا ئێستا ناتوانم بڵێم ئە‌و بڕیارە دراوە‌.
- خۆ ئامادە‌ كردنی ئێمە‌ بۆ سازكردنی ئە‌م فیستیڤاڵە‌ بە‌رەو كۆتایی دە‌چێت، نووسینگەكانمان لە‌ ئە‌وروپا، ئێران، توركیا، بە‌غدا كارەكانی خۆیان بە‌ كۆتا هێناوە‌ و فیلمە‌كان وە‌رگیراون و هە‌موویان رەوانەی دهۆك كراون، ئێستا ئێمە‌ سەرقاڵی ئامادە‌ كردنی لیستی میوانەكانین، بە‌شێوە‌یە‌كی گشتی كارەكانمان زۆر بە‌ باشی بە‌ڕێوە‌چوون و ئامادە‌یی تەواومان كردووە‌ بۆ دە‌ستپێكردنی فیستیڤالە‌كە‌.
- ئە‌وە‌ی راستی بێت ئە‌م مە‌سەلە‌یە‌ زۆر باسی لێوە‌ كراوە‌، مە‌بە‌ستی سەرەكیمان لە‌ باس كردنی سپۆنسەر ئە‌وە‌یە‌ كە‌ كلتووری سپۆنسەری درووست بكە‌ین بۆ ئە‌وە‌ی سەرمایە‌دارانمان بە‌شداری بكە‌ن لە‌و كاروچالاكییە‌ ئە‌دە‌بی و هونەریانەی لە‌ شاری دهۆك ئە‌نجام دە‌درێن، چونكە‌ دە‌رەنجامی كۆتایی ئە‌م جۆرە چالاكییانە و سوودە‌كانی بۆ هە‌موومانە.
بۆیە‌ پێویستە ئە‌م سوودە‌ ماددی یان مە‌عنەوی بێت، هە‌ر بە‌م بۆنەیە‌وە‌ و لە‌ رێگای گۆڤاری گوڵانەوە‌ سوپاسی ئە‌و لایە‌نانە دە‌كە‌م كە‌ تا ئێستا بوون بە‌ سپۆنسەری فیستیڤاڵە‌كە‌ ئە‌وانیش بریتین لە‌: گرووپی صە‌باح مە‌لحە‌م، میوانخانەی ژیانی، كۆمپانیای ئاوی لایف، كۆمپانیای تۆڤی، یە‌كێتیی بە‌ڵێندە‌ران، ژووری بازرگانی، هە‌روە‌ها دە‌مە‌وێ ئە‌وە‌ش بڵێم كە‌ پارێزگای دهۆك و ئە‌نجوومە‌نی پارێزگا پشتیوانی بە‌هێزی ئێمە‌ بوون، سەرەڕای میدیا پارتنەر كە‌ گەورەترین دە‌زگاكانی راگەیاندنی هە‌رێم تێیدا بە‌شدارن.
هیوادارم كە‌ كۆمپانیاكانی كە‌رتی تایبە‌ت زیاتر و زیاتر پشتیوانی و پاڵپشتی كار و بزاڤی‌ كە‌لتووری و ئە‌دە‌بی و هونەری بكە‌ن، چونكە‌ بە‌ راستی ئە‌م بوارە واتە بواری رۆشنبیری بە‌شێوە‌یە‌كی گشتی زۆر گرنگە بۆ پێشكە‌وتنی كۆمە‌ڵایە‌تی.
-لیژنەی باڵا لە‌ پێنج هونەرمە‌ند پێكهاتووە‌ كە‌ چوار لە‌م هونەرمە‌ندانە بیانین و تەنیا یە‌ك ئە‌ندامی كوردە‌، لە‌نێو ئە‌ندامانی ئە‌م لیژنەیەدا‌ هونەرمە‌ندی جیهانی هە‌ن كە‌ حە‌ز ناكە‌م لێرە ناویان ئاشكرا بكە‌م، بە‌ڵام تەنیا یە‌ك ناو ئاشكرا دە‌كە‌م ئە‌ویش (Brigitta Manthey )ه‌ كە‌ كارەكە‌ی بریتییە‌ لە‌ (Referentin Filmförderung) و یە‌كێكە‌ لە‌ بڕیار بە‌ دە‌ستەكانی پشتیوانی كردن لە‌ فیلمی ئە‌ڵمانی.
- سەبارەت بە‌ خە‌ڵاتەكان پێشبڕكێ تەنیا بۆ فیلمە‌ كوردییە‌كانە و بە‌شێوە‌یە‌كی گشتی بۆ باشترین فیلمی درێژ،باشترین فیلمی دیكیومنتاری، باشترین فیلمی كورت هە‌روە‌ها دووە‌م و سێیە‌میش خە‌ڵاتیان هە‌یە‌، بە‌شێوە‌یە‌كی گشتی پێنج خە‌ڵات هە‌یە‌.
- ژمارەیە‌ك هونەرمە‌ندی ناوداری جیهانی بە‌شدارن، بە‌ڵام من نامە‌وێ باسیان بكە‌م و ناویان بهێنم و ئە‌مە‌ وە‌ك سوپرایزێك دە‌بێ بۆ كاتی خۆی.
-هە‌ڵبە‌ت فیلمی جیهانی لە‌ بە‌رنامە‌ی ئێمە‌دا هە‌یە‌ كە‌ لە‌ فیستیڤاڵی نێودە‌وڵە‌تیدا بە‌شدارییان كردووە‌ و ناوبانگێكی زۆریان هە‌یە‌ لە‌سەر ئاستی جیهانی هە‌بووە‌ و لە‌ زۆربە‌ی وڵاتان نمایش كراوە‌، بێگومان ئە‌م فیلمانە فیستیڤالە‌كە‌ دە‌وڵە‌مە‌ندتر دە‌كە‌ن بۆ ئێمە‌ش شانازییە‌ كە‌ ئە‌م فیلمانە لە‌ فیستیڤاڵی دهۆك نمایش بكرێن، بۆ نموونە یە‌كێك لە‌ فیلمە‌ جیهانییە‌كان فیلمی( A Separation)ی دە‌رهێنەری Asghar Faradi كە‌ یە‌كێكە‌ لە‌ دە‌رهێنەرە ناودارەكان لە‌سەر ئاستی جیهان.
- من وە‌ك لیژنەی فیستیڤاڵ نامە‌وێ ئە‌م هە‌ڵسەنگاندنە بكە‌م و ئە‌م ئە‌ركە‌ بە‌ چاودێرو پسپۆرانی ئە‌و بوارە دە‌سپێرم، بە‌ڵام ئە‌گەر بە‌راوردی بكە‌ین لە‌گەڵ فیستیڤاڵە‌ جیهانییە‌كاندا، دە‌بێ ئە‌وە‌مان لە‌بە‌ر چاو بێت كە‌ ژمارەیە‌ك لە‌ فیستیڤاڵە‌ جیهانییە‌كان تەمە‌نیان زیاتر لە‌ 60 ساڵ دە‌بێت و بودجە‌یە‌كی خە‌یاڵییان بۆ تەرخان دە‌كرێت، تەنیا دە‌توانم ئە‌وە‌ بڵێم كە‌ دە‌رەنجامە‌كانی فیستیڤاڵی پارمان بە‌ هە‌موو پێوە‌رەكان و بە‌ شاهیدی ئە‌و خە‌ڵكە‌ بیانییە‌ی كە‌ بە‌شدار بوون و پسپۆری سینەما بوون، فیستیڤاڵێكی سەركە‌وتوو بوو، من لە‌و باوە‌ڕەدام بە‌پێی ئە‌و ئامادە‌كاریانەی تا ئێستا كراون فیستیڤاڵی ئە‌م ساڵ زۆر لە‌ هی پار سەركە‌وتووتر و لە‌ ئاستێكی بە‌رزتردا دە‌بێت.
لە‌ كۆتاییدا وە‌ك لیژنەی ئامادە‌كاری فیستیڤاڵ دە‌ڵێم سەركە‌وتنی هە‌ر فیستیڤاڵێكی سینەمایی تەنیا لە‌ ئامادە‌كاری و بە‌رنامە‌ی فیستیڤاڵدا نییە‌، چونكە‌ ئە‌مە‌ كراوە‌، بە‌ڵام فاكتەری هە‌رە گرنگی سەركە‌وتن خودی بینەرە، هیوادارم لە‌ هە‌موو لایە‌كە‌وە‌ هە‌وڵ بدە‌ین كە‌ بینەرێكی زۆر ئامادە‌ی فیستیڤاڵە‌كە‌ بێت بۆ ئە‌وە‌ی سەركە‌وتنی تەواو بەدەست بهێنێت.
