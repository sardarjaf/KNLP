رێكخراوی نێودەوڵەتی قەدەغەكردنی چەكی كیمیاوی كە بارەگاكەی لەشاری لاهای وڵاتی هۆڵەندایە رایدەگەیەنێت، لەگەڵ بەرپرسانی حكومەتی عێراق لەپەیوەندی بەردەوامدان، بۆ لێكۆڵینەوە لەبەكارهێنانی چەكی كیمیاوی و هاوشێوەكانی لەلایەن چەكدارانی داعشەوە.
ئەحمەد ئۆزومجۆ بەڕێوەبەری گشتی رێكخراوەكە رایگەیاندوە، تەواوی ئەندامانی رێكخراوەكەیان وێرای ئیدانەكردنی بەكارهێنانی چەكی كیمیاوی لەلایەن داعشەوە دژی هێزە عێراقیەكان، هاوكات هۆشداری لەدووبارەبوونەوەی هەنگاوی لەو جۆرە دەدەن و داوا دەكەن هەرچی زووە كۆمەڵگای نێودەوڵەتی بێـتە سەر هێڵ و بڕیاری پێویستی لەبارەوە بدات.
لەماوەی چەند رۆژی رابردوودا راپۆرتە ئەمریكی و ئەڵمانیەكان بڵاویان كردەوە، كە رێكخراوی تیرۆریستی داعش لەمیحوەری مەخمور مادەی كیمیاوی دژی هێزی پێشمەرگە بەكارهێناوە.
