لەپڕ دەنگێکی ناخۆشی بەرزی لەناکاو کە قرخەی پاکردنەوەی قورگی مەلایەکە لە پێش بانگ لە بڵندگۆی مزگەوتەوە دەبیسترێ و ئازادی تەمەن ١١ساڵان کە لەسەر کورسییە بچووکەکەی بەردەم دەزگای بۆیاخچێتییەکەی دانیشتووەو بتڵێك ئاوی بچووکی بەدەمییەوە ناوە بیخواتەوە دەنگی مەلاکە رایدەچڵەکێنێ، پاشان دەنگی بانگ دەبسترێ.
ئازاد بزەیەک دەیگرێت وەك ئەوەی گاڵتەی بەقسەکانی بێت و دەستدەکاتەوە بە بۆیاخ کردنی پێڵاوە قاوەییەکانی کابرا، لەم کاتەدا پیاوێکی پیری ریش سپی بە پێی پەتی دێتە بەردەم ئازاد.
لەدەرگای مزگەوت پیاوێکی تەنگە ئەستوری قەڵەوی جل وبەرگ شیك کە چووتێك نەعلی دڕاوی لەپێدایە و دەمووچاوی توڕە یی لێدەبارێت بەرەو لای ئازادی بۆیاخچی هەنگاودەنێت هەر لەدوورەوە.
پیاوی تەنگەئەستور یەك زلە دەدات بە دەموچاوی ئازاداو دەکەوێت و خەڵکیان لێ کۆدەبێتەوە پۆلیسیش لەوبەری شەقامەکەوە بە پەلە دێت بەرەو ڕووی قەڵەباڵغیەکە.
ئازاد چاوی پر دەبێت لە فرمێسك و لە جێگەی خۆی بەرز دەبێتەوە وەڵامی پیاوەی قەڵەو دەداتەوە.
