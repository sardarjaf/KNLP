كرێكارانی كانەكانی ئەڵماس لەبیابانی نامیبیای نزیك كەنارەكانی ئەفریقیا، كەشتییەكیان دۆزییەوە كە 500 ساڵ لەمەوبەر بەبارێكی پڕ لەزێڕەوە نقوبمبوو بوو.
بەگوێرەی رۆژنامەی دەیلی مەیلی بەریتانیا كۆی نرخی ئەو زێڕەی دۆزراوەتەوە بەهاكەی دەگاتە 9 ملیۆن پاوەندی بەریتانی.
كەشتییەكە كە ناوی "بوم جیساس"ەو پورتوگالییە، لە ساڵی 1533 لە لیشبۆنەی پایتەختەوە بەسەرپەرشتی كاپتن "فرانسیسكۆ دی نورونا" بەرەو هیندستان بەڕێكەوتووەو پاش ماوەیەك دیار نەماوەو نەزانراوە چی بەسەرهاتووە، بەگوێرەی سكای نیوز عەرەبیە.
دۆزینەوەكە بووەتەهۆی ئەوەی كە نەتەوەیەكگرتووەكان كەشتیەكە بخاتە چوارچێوەی رێكکەوتننامەیەكی رێكخراوی یونسكۆی تایبەت بەپاراستنی كەلەپووری نقومبووی نێو دەریاكان.
