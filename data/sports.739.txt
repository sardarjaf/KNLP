ئەمڕۆ یارییەكانی هەفتەی حەڤدەیەمی خولی یانەكانی ئەڵمانیا بەردەوامیان دەبێت، لە رووبەرووبوونەوەیەكی گرنگی ئەو هەفتەیەشدا یانەی بایرن میونشنی پاڵەوانی پێنج وەرزی رابردووی بۆندس لیگا لە یاریگای مارسیدیس بێنز ئارێنا دەبێتە میوانی یانەی شتوتگارت، بۆ ئەو یاریەش پێشبینی دەكرێت یۆب هاینكسی راهێنەری یانە باڤارییەكە چەند گۆرانكارییەك لە پێكهاتەی یانەكەیدا بكات و پشوو بە بەشێك لە یاریزانە سەرەكی و ناودارەكانی بدات، ئەویش تا دووربن لە پێكان و لە یاری داهاتوویاندا سوود لە تواناكانیان وەربگرێت، بە تایبەتی لە كاتێكدا كە ئەو یانەیە لە شەوی چوارشەممەی داهاتوودا و لە میانی ركابەرییەكانی قۆناغی شانزەی جامی ئەڵمانیا لە یاریگای ئالیانز ئارێنا رووبەرووی یانەی بوروسیا دۆرتمۆند دەبێتەوە، لەلایەكی ترەوە و هەر لە یارییەكانی ئەو هەفتەیەدا سەعات 8  و 30 دەقیقە بە كاتی كوردستان، یانەی بوروسیا دۆرتمۆند لە یاریگای سیگناڵ ئیدونا پارك پێشوازی لە یانەی هۆفینهایم دەكات، ئەنجامی ئەو یاریەش بۆ راهێنەری هەردوو یانە گرنگیەكی زۆری دەبێت، بە تایبەتی بۆ پیتەر ستۆگری راهێنەری نوێی یانەی دۆرتمۆند كە دەیەوێت بە هەموو توانایەكی خۆیەوە رووبەرووی یانەی هۆفینهایم ببێتەوە، ئەویش تا بتوانێت دووەم بردنەوەی خۆی لەگەڵ یانە نوێكەیدا تۆمار بكات و بە شێوەیەكی یەكجاریش كۆتایی بە ئەنجامە لاوازەكانی ئەم دواییەی دۆرتمۆند بهێنێت، كە ئەو یانەیە لە ژێر سەرپەرشتی پیتەر بۆشی هۆڵەندادیدا ئاستێكی زۆر خراپی پێشكەش دەكرد و لە كۆی هەشت یاری یەك لە دوا یەكی بۆندس لیگاش نەیانتوانی هیچ بردنەوەیەك تۆمار بكەن.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
