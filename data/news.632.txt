بۆ ئەوانەی کەدەیانەوێ خۆ بپارێزن لەشێرپەنجە پێویستە رۆژانە ٤٠ بۆ٦٠ ملیگرام ڤیتامین دی وەربگرن کەچەندین سودی ھەیە بۆ تەندروستی مرۆڤ، کەمبونیشی مرۆڤ توشی نەخۆشی و جەڵتە و گرفتی دڵ و رۆماتیزم و ھەوکردن، و زەھایمەر و گرفتی شێرپەنجەی قۆلۆن و پرۆستات و مەمک و ھێلکەدان دەکات.
بەپێی راپۆرتێکی پەیمانگەی پزیشکی ئەمریکی، پەیوەندییەکی پتەو ھەیە لەنێوانی ڤیتامین دی و ھەمو مەترسییەکانی تردا، کەئەمەش لەتوێژینەوەیەکی ٥٤ مانگیدا بەدەست ھاتووە کەکەمی ئەم ڤیتامینە ٨٨% ئەو گرفت و مەترسیانە زیاتر دەکات.
باشترین رێگا بۆ زیادبونی ڤیتامین دی ئەوەیە رۆژانە ١٥ بۆ ٢٠ دەقیقە بچیتە بەر خۆر و دوای ئەوەش بەسابون خۆت نەشۆیت بەڵکو تەنیا بەئاو، چونکە مژینی ڤیتامینەکە چەندین سەعاتی پێ دەچێت، لەگەڵ ئەوەشدا ھەوڵ بدە ھێلکە و شیر و ماسی سەلمۆن و رەنجە و ماکریل بخۆیت.
