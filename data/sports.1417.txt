زەینەدین زێدانی راھێنەری ریاڵ بەشداری ئەو کۆنگرە رۆژنامەوانیەی کرد کە تایبەت بە یاری ریاڵ و مان سیتی رێکخرابوو تێیدا زێدان وەڵامی پرسیاری رۆژنامەنوسانی دایەوەو چەند راستیەکیشی ئاشکرا کرد ،
سەرەتا زێدان ووتی : کریستیانۆ رۆناڵدۆ بۆ یاریەکەی سبەی ١٠٠% ئامادەیە بەڵام بن زیما و کاسیمیرۆ بەھۆی پێکانەوە بەشداری ناکەن چونکە نامانەوێت موجازەفەیان پێوە بکەین و یاریزانی تەواویشم بۆ یاریەکەی سبەی لە بەردەستدایە 
زێدان : ئێمە رێزی تیپی بەرامبەر دەگرین دڵنیابن ئەم یاریە وەک یاریەکەی فۆڵفسبۆرگ نابێت چونکە قورسە لە ماوەیەکی کەمدا ٢ بۆ ٣ گۆڵ بکەین 
زێدان : لیستەر سیتی و رانێیری وەرزێکی نمونەیی و سەرسورھێنەریان پێشکەش کرد ئێستا لیستەر سیتی چۆتە نەخشەی تۆپی پێی جیھانەوە 
زێدان : پەیوەندیەکی زۆر باش لە نێوان من و رۆناڵدۆ ھەیە نەک تەنھا رۆناڵدۆ سەرجەم یاریزانەکانم خۆش دەوێت دەمەوێت وەرزی داھاتو لەگەڵمان بمێننەوە 
زێدان : رێزی تەواوم بۆ ئەگوێرۆ و سەرجەم یاریزانەکانی مان سیتی ھەیە بەڵام بەرنامەی من ئەوە نییە یاریزانێک تەرخان بکەم بۆ گرتنی ئەگوێرۆ سبەی ھەمو یاریزانەکان ئەرکێکی قورسیان لەسەر شانە دەبێت بەرگریش بکەن و ھێرشیش بکەن ، سبەی کرۆس دەبێت زیاتر بەرگری بکات چونکە لە شوێنی ئیسکۆ یاری دەکات
زێدان : ئێمە پێویستمان بە کریستیانۆ رۆناڵدۆ ھەیە ئەو بۆ یاریەکەی سبەی ئامادەیە ، سوپاس بۆ ھەموتان .
