لە پەیوەندییە تەلەفۆنەكەدا "ئۆباما بەهۆی تەقینەوەكانی چەند رۆژی رابردووی بەغدا پرسەی ئاراستەی سەرۆكوەزیران و گەلی عێراق كردووە و پشتگیریی تەواوی وڵاتەكەی لە شەڕی دژی داعش بۆ عێراق دەربڕیوە.
لە راگەیێندراوەكەدا ئاماژە بەوەكراوە "سەرۆكی ئەمریكا جەختیكردەوە وڵاتەكەی پشتیوانییەكانی بۆ عێراق زیاتر دەكات بۆ تێپەڕاندنی قەیرانی ئابووریی، كە بەهۆی دابەزینی نرخی نەوت دروستبووە".
ئۆباما داوای لە وڵاتانی جیهان كردووە هاوكاری عێراق بكەن، راشیگەیاندووە، لەگەڵ وڵاتانی گەورەی پیشەسازی لە كۆنگرەی ئەم مانگەدا هەماهەنگی دەكەن بۆ هاوكاری عێراق لە هەموو رووەكانەوە.
لای خۆیەوە عەبادی جەختیكردووەتەوە، ئۆپەراسیۆنەكانی كۆنترۆڵكردنەوەی ناوچەكانی ژێر دەستی داعش بەردەوامن و بەمزوانەش فەللوجەش بەتەواوی كۆنترۆڵ دەكرێتەوە.
عەبادی راشیگەیاندووە، سوورن لەسەر چاكسازییەكان لە هەموو بوارەكان، بەتایبەت كەرتی ئابووری، راشیگەیاندووە، سەرەراڕی تەحەدییە زۆرەكان، بەڵام سەركەوتن بەدەستهاتوون، هاوكاری ئەمریكاش بۆ عێراق لە شەڕی دژی تیرۆر روون و ئاشكرایە.
