رۆژنامەی وۆڵ ستریت جۆرناڵی ئەمریکی بڵاوکردۆ‌ته‌وه‌، ڕاوێژکاری ئه‌ڵمانیا كە ئەنگیلا مێرکڵ جه‌خی لەوە کردۆتەوە كە‌ ئه‌گه‌ر له‌گه‌ڵ یۆنان ڕێکنه‌که‌ون ئه‌وا دوور نییە بکه‌وێته‌ قه‌یران و ته‌نگژه‌وه‌.
هەر لە رۆژنامەكەدا ئاماژە بەوە کراوە كە، هه‌رچه‌نده‌ په‌رله‌مانتاره‌کان نیگه‌ران بوون له‌باره‌ی به‌خشینی چه‌ندین ملیار دۆلاری تر بۆ پشتیوانیکردن له‌ یۆنان به‌ڵام ڕه‌زامه‌ند بوون له‌گه‌ڵ بۆچوونه‌کانی ئه‌نگیلا مێرکل بۆئه‌وه‌ی به‌رپرسانی ئه‌وروپا دانوستان بکه‌ن له‌گه‌ڵ یۆناندا.
لەلایەكی دیكەوە په‌رله‌مانتاره‌کان پشتیوانیان کرد له‌ یارمه‌تیدانی یۆنان به‌شێوه‌یه‌کی کاتی بۆئه‌وه‌ی یۆنان نه‌که‌وێته‌ ژێر فشاره‌وه‌ له‌ پێدانه‌وه‌ی قه‌رزه‌کانی به‌ بانکی ناوه‌ندی ئه‌وروپا و سندوقی دراوی نێوده‌وڵه‌تی.
