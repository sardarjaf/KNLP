 كۆسرەت رەسوڵ عەلی جێگری یەكەمی سكرتێری گشتی (ی.ن.ك) لە بارەگای تایبەتی خۆی لەسلێمانی پێشوازی كرد لەوەفدێكی دیپلۆماتكاری باڵیۆزخانەی ئوستورالیا لە عیراق، كەپێكهاتبوو لە هەر یەك (تم ستابڵتن) جێگری باڵیۆزی ئوسترالیا لە عیراق و (براندوون وود) یاریدەدەری باڵیۆزی ئوسترالیا لەعیراق بۆ كاروباری سەربازی.
لەسەرەتای دیدارەكەدا كۆسرەت رەسوڵ بە گەرمی بەخێرهاتنی كردن و سوپاسی گەل و حكومەتی ئوسترالیای كرد كە یەكێكە لە ئەندامی وڵاتانی هاوپەیمانان دژی داعش كەوەك هەمیشە هەڵوێستیان لە ئاست كێشەی رەوای گەلی كوردستان جوامێرانە بووە.
هەر لە دانیشتنەكەدا باس لە هەل و مەرجی سیاسی هەرێمی كوردستان و عیراق و ناوچەكە و قۆناغی دوای كۆتایی هێنان بە داعش كرا و جێگری یەكەمی سكرتێری گشتی بەوەفدی میوانی راگەیاند: گەلی كوردستان خاوەن كێشەیەكی رەوایەو دەیان ساڵەقوربانی دەدات لە پێناوی ئازادی و سەرفرازی گەلەكەی بۆیە مافی خۆمانە داواتان لێ‌ دەكەین كە گەلەكەمان بەتەنیا جێ‌ نەهێڵین و هاوكارمان بن بۆ ئەوەی جارێكی تر گەلی كوردستان توشی هیچ جۆرە كارەساتێكی مرۆیی نەبێتەوە.
هەروەك داوای هاوكاری و هاریكاری زیاتری كرد بۆ هێزی پێشمەرگەی كوردستان.
لە بەرامبەریشدا وەفدی میوان وێڕای سوپاسكردنی پێشوازی گەرمی كۆسرەت رەسوڵ عەلی و بەرزنرخاندنی ڕۆڵی هێزی پێشمەرگەی كوردستان لەبەرەنگاربوونەوەی تیرۆردا، هاوكات  بەڵێنیاندا كە داواكارییەكان بگەیەننە حكومەتی وڵاتەكەیان و لەگەڵ هاوپەیمانەكانیان هەوڵی لێبڕاوانە بدەن هەموو پێداویستیەكان بۆ هێزی پێشمەرگەی كوردستان دابینبكرێت.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
