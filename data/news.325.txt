رێكخراوی مافی مرۆڤی پزیشكان: لە سەرەتای جەنگەكەوە تا ئێستا 730 كارمەندی تەندروستی لە سوریا كوژراون.
هێرشە ئاسمانییەكەی درەگانی شەوی 29لەسەر 30ی نیسانی 2016 بۆ سەر نەخۆشخانەیەك لە حەلەب دەیان مرۆڤی مەدەنی لە نەخۆش و دكتۆر و ستافی پزیشكی نەخۆشخانەكە دەكوژێت.
لەوانە دوایین دكتۆری منداڵان كە لەناوچەكە مابووەو ئیشی دەكرد.
رێكخراوی مافی مرۆڤی پزیشكان بەتوندی ئیدانەی ئەو هێرشە قێزەونە بۆ سەر كارمەندانی كەرتی تەندروستی و نەخۆشەكانی شاری حەلەب دەكات و بەتاوانی جەنگی دادەنێت.
"كارەساتی ئەو هێرشە ئاسمانیە هەر بەتەنها گیان لەدەستدانی دەیان هاووڵاتی سڤیل نییە، بەڵكو بێبەشكردنی ژمارەیەكی بێ شوماری هاووڵاتیانی مەدەنی سورییە لەچارەسەریی پزیشكی پێویست بۆ حاڵەتە مەترسیدارەكان لەو كاتەی كە هێرشەكان بۆ سەر حەلەب هەروا دێت چڕدەبێتەوە" حكومەتی سوری بەردەوامە لە دووبارەكردنەوەی بەئامانجگرتنی خەڵكی سڤیل لە هێرشەكانی لەم شەڕو ململانێیەی لە وڵاتەكە بەڕێوەدەچێت.
هیچ هۆكارێك بۆ ئەم جۆرە هێرشانە نییە جگە لە بەرنامەیەك نەبێت بۆ كۆمەڵكوژی و لەناوبردنی خەڵكی سڤیل."
رێكخراوی مافی مرۆڤی پزیشكان بەڵگەكانی لەبارەی هێرشەكان بۆ سەر نەخۆشخانەو كەرتی تەندروستی بەگشتی لە سوریا خستووەتەڕوو، لەو كاتەوەی كە شەڕو پێكدادان لە 2011 لە وڵاتەكە دەستی پێكردووە.
بەمەش بەگوێرەی راپۆرتی رێكخراوەكە هەتا ئازاری ئەمساڵ بڵاوی كردووەتەوە 730 كارمەندی تەندروستی لە سوریا كوژراون و 359 هێرش كراوەتە سەر 256 نەخۆشخانە و شوێنە پزیشكیەكان.
بەگوێرەی داتاكان ئەمە سێیەمین هێرشە دەكرێتە سەر نەخۆشخانەی قودس.
