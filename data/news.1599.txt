نوسینگه‌ی رۆژنامه‌وانی عه‌بادی له‌به‌یاننامه‌یه‌كی كورتدا رایگه‌یاند، فه‌رمانده‌ی گشتی هێزه‌ چه‌كداره‌كان گه‌یشته‌ باره‌گای ئۆپه‌راسیۆنه‌كانی رزگاركردنی فه‌لوجه‌‌و له‌گه‌ڵ فه‌رمانده‌ ئه‌منی‌و سه‌ربازییه‌كاندا كۆده‌بێته‌وه‌.
هاوكات هێزه‌كانی دژه‌ تیرۆری عیراق نیوه‌ڕۆی ئه‌مڕۆ ناوچه‌ی حه‌ی شوهه‌دای دوویان له‌باشووری فه‌لوجه‌ له‌چه‌كدارانی داعش پاككرده‌وه‌.
ئه‌و ئه‌فسه‌ره‌ی سه‌نته‌ری هه‌ماهه‌نگی سوپای عیراق وتیشی"ژماره‌یه‌كی زۆر چه‌كداری داعش به‌ره‌و سه‌نته‌ری شار هه‌ڵاتون‌و خۆیان له‌ناو ماڵ و خه‌ڵكی مه‌ده‌نی شاره‌كه‌دا حه‌شار داوه‌".
دوای كۆنترۆڵكردنیشی له‌لایه‌ن داعش، سوپای عیراق له‌سه‌رجه‌م ده‌روازه‌كانییه‌وه‌ گه‌مارۆی خسته‌سه‌ر ئه‌و شارۆچكه‌یه‌و رێگه‌ی هاتن‌و چوونی قه‌ده‌غه‌كرد، ئه‌وه‌ش وایكرد دانیشتووانه‌كه‌ی له‌لایه‌ك رووبه‌ڕووی هه‌ڕه‌شه‌كانی داعش ببنه‌وه‌ كه‌له‌ناو قه‌زاكه‌دا بوون، له‌لایه‌كی تریشه‌وه‌ رووبه‌ڕووی برسێتی بوونه‌وه‌ به‌هۆی ئه‌وه‌ی هیچ پێداویستییه‌كی رۆژانه‌یان به‌ده‌ست نه‌ده‌گه‌یشت.
فه‌للوجه‌ له‌فه‌رهه‌نگی زمانه‌وانیدا به‌واتای "زه‌وییه‌كی شیاو بۆ كشتوكاڵ" دێت، به‌پێی ئامارێكیش كه‌ رێكخراوی نه‌ته‌وه‌یه‌كگرتووه‌كان له‌ساڵی 2011 دا بڵاویكرده‌وه‌، ژماره‌ی دانیشتووانی ئه‌و قه‌زایه‌ 320 هه‌زار كه‌س بووه‌، زۆرینه‌ی دانیشتووانه‌كه‌شی سه‌ر به‌هۆزی دلێم-ن .
هاوكات قه‌زای فه‌للوجه‌ به‌ "شاری مزگه‌وته‌كان" ناسراوه‌، به‌هۆی زۆری بوونی مزگه‌وت تیایدا كه‌ ژماره‌یان ده‌گاته‌ 550 مزگه‌وت.
