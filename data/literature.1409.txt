نموونەی ئەوانەی بە خۆیان دەڵێن عەلمانی و، بە هێزی سوپا عەلمانیەت دەپارێزن و، هەموو عەلمانیەتیش لە لادانی سەرپۆشی سەری ئافرەتێكدا چڕ دەكەنەوە و دەرگاكانی دەوڵەت لە رووی سەرپۆش بەسەرێكدا دادەخەن، لە كاتێكدا وڵاتانی لانكەی عەلمانیەت كاری لەو جۆرە ناكەن.
لە بەرامبەریشدا ئەوانەی خۆیان بە ئیسلامیی راست و موسڵمانی تەواو دەزانن و دێن هەموو ئیسلام لە ئەركە رووكەشەكاندا چڕ دەكەنەوە و، بە زۆربوونی ژمارەی سەرپۆشی ئافرەتان و ریشی پیاوان ئیسلامیبوونی كۆمەڵگە دەپێون، لەنێو بازاڕەكاندا پۆلیسی (ئیسلامی) و پیاوانی ئەمر و نەهی بڵاوە پێدەكەن بۆ بەزۆر سەرپۆشكردنە سەر ئافرەتان، وەك بڵێی كێشەی ژمارەیەكی ئافرەت و كۆمەڵگە سەرپۆش بێت، ئەمانەش وا دەزانن سروتە ئایینی و ئەركە ئاینییەكان بە زۆر فەرز دەكرێت، بێئاگا لەوەی لەگەڵ نەمانی ئەم فشارانەدا هەوڵەكانی ئەوانیش دێنەوە سەر سفر.
پۆلیسەكانی تاڵیبان و میلیشیاكانی عێراق و زۆر شوێنی دی بە زۆر نوێژیان بە خەڵك كرد و بە زۆر قژی كوڕیان كورت كردەوە و عەبا و پەچەیان خستە سەر ئافرەتان، بەڵام دواجار هەر ئەوە مایەوە كە مرۆڤەكان بە قەناعەت و بە ئازادیی خۆیان بڕوایان پێ هێنابوو.
ئەوەی بەخۆی دەڵێت ئیسلامی یان عەلمانی، دەبێت بیرۆكەكانی بخاتە روو بە باشترین شێواز، ئیدی دواتر مرۆڤەكان ئازادن لەوەی وەریدەگرن یان رەتی دەكەنەوە.
لەبەر ئەم راستییە قورئان رووبەرێكی زۆری تەرخانكردووە بۆ لێدوان لەسەر ئازادیی و مرۆڤی ئازاد و، ئازادكردنی گەردنی مرۆڤەكان لە كۆیلە بوون بە چەندین رێگەی جیاجیا، بۆ نموونە:
سێیەم: یەكێك لەو هەشت بوارەی كە پارەی زەكاتی بۆ سەرف دەكرێت بریتییە لە (وفي الرقاب) واتە ئازادكردنی گەردنی كۆیلەكان لە بەندایەتی و كۆیلە بوون.
چوارەم: لە حاڵەتی كێشەی خێزانیشدا، خوای گەورە لە هەڵەی ئەو پیاوانە خۆش دەبێت كە زاراوەی (ظهار) بە دەمیاندا دێت لە بەرامبەر خێزانەكانیاندا، بە «فَتَحْرِيرُ رَقَبَةٍ مِنْ قَبْلِ أَنْ يَتَمَاسَّا)» واتە بە ئازادكردنی كۆیلەیەك.
شەشەم: خوای گەورە لە قورئاندا ئازادكردنی كۆیلەی بە یەكێك لە كارە گرنگ و قورسەكان ناساندووە و، كردوویەتی بە پێوەر بۆ موسڵمانی راستەقینە، كە ئەوانن دەتوانن ئەو رێگە سەختە ببڕن و كۆیلەكان ئازاد بكەن: «فَلاَ اقْتَحَمَ الْعَقَبَةَ* وَمَا أَدْرَاكَ مَا الْعَقَبَةُ* فَكُّ رَقَبَةٍ..».
لە هەموو ئەمانەی پێشەوە و لە زۆر ئایەتی دیكەی قورئاندا دەگه‌ینە ئەو ئەنجامەی كە یەكێك لە رێگەكانی چارەسەركردنی هەڵەكانی موسڵمان و، یەكێك لە رێگەكانی لێخۆشبوونی خوا لە هەڵەی مرۆڤەكان بریتییە لە ئازادكردنی گەردنی كۆیلەكان لە بەندایەتی و، گێڕانەوەی ئازادیی بۆ مرۆڤەكان، هەر لەم رێگەیە و چەندین رێگەی ترەوە، رۆژانە سەدان مرۆڤ ئازاد دەكران و، تا گەیشتە ئەو رۆژەی دیاردەی كۆیلایەتی مرۆڤەكان كۆتایی پێ بهێنرێت، چونكە لە قورئاندا ئاماژەكان دەڵێن:
ئازادیی ئایین وەك هەر جۆرێكی دی لە ئازادییەكان مافێكی رەوای هەموو تاك و كۆمەڵێكە، لێرەوە جێگەی خۆیەتی، كۆمەڵگە و دەوڵەت پێكەوە لە خەمی دەستەبەركردنی ئەم مافە گرنگەی مرۆڤەكان بن، لە پێناوی رێكخستنی پەیوەندی ئاشتیانەی نێوان تاك و گروپەكانی نێو كۆمەڵگە.
ئازادی بەگشتی و، ئازادیی ئایینی بەتایبەتی یەكێكە لەو پێوەرانەی كە ئازایەتی هەر دەسەڵاتێك دەخاتەڕوو لە بواری ئازادییە گشتییەكاندا، چونكە ئەو دەسەڵاتە ئازایە كە ئازادیی لە كەس زەوت ناكات.
لەڕووی دەرەوەشدا یەكێك لە پێوەرە بنەڕەتییەكانی كۆمەڵگەی نێو دەوڵەتیی بۆ بەچاك ناسینی هەر حكومەت و دەسەڵاتێك مەسەلەی ئازادیی و ئازادیی ئایینیە.
بۆیە پێویستە كۆمەڵگە و دەسەڵات خۆیان بەدوور بگرن لەو هەنگاوانەی كە دژ دەوەستنەوە لەگەڵ ئازادیی بەگشتیی و، ئازادیی ئایینیی بەتایبەتی وەك بڵاوكردنەوەی ترس و تۆقاندن لە لایەن دەسەڵاتەوە دژ بە كۆمەڵە ئایینی ئاشتیخواز و، بێ زیانەكان، بەجۆرێك لە ترساندا خەڵك نەوێرێت بەئاشكرا بچێتە پەرستگاكانەوە.
یان توندوتیژیی دژی كەمینەكان و، ناسنامەی ئایینی و، نەتەوەییان.
هەموو ئەم بایەخ پێدانەی ئیسلامیش بە ئازادیی و ئازادیی ئاینیی بۆئەوەیە كە تاك و كۆمەڵگە بەئازادانە گوزارشت لە راوبۆچوونی خۆیان بكەن و لەژێرفشار و بەكارهێنانی هێزی باسكدا قەناعەتی خۆیان نەگۆڕن، وەك ئەوەی تاڵیبان و قاعیدە و میلیشیا بەناو ئاینییەكان بەزۆر دەیانەوێت قەناعەتی خەڵك بگۆڕن.
جا لەوانەیە ئەوەی (باسك) بەكاردەهێنی و سیاسەتی باسك پەیڕەو دەكات، باوكێك بێت لە ماڵێكدا، یان بەڕێوەبەری قوتابخانەیەك بێت، یان بەرپرسێكی فەرمانگەیەك بێت، یان سیاسییەك بێت...هتد پەنا بردنەبەر سیاسەتی باسك و، پەنابردنە بەر سیاسەتی سەپاندن لە جیاتی سیاسەتی بۆ سەلماندن، كاریگەریی زۆر خراپی لێكەوتۆتەوە بەدرێژایی مێژوو، كە دەكرێت لێرەدا ئاماژە بە یەكێك یان دووان لەو ئاسەوارە خراپانەی ئەم سیاسەتە و پەیڕەوكردنی بدەین:
ئەوانەی كە (سیاسەتی باسك) و زەبروزەنگیان لەسەر پیادە دەكرێت لە دواجاردا دەبن بە دوو بەش و دوو جۆرەوە:
یەكەم: ئەوانەن كە تینووی ئازادیین و حەز لە بوونی سیاسەتی كرانەوە و شەفافیەت و دیموكراسیی دەكەن، كە ئەمانەش بەرگەی ئەم زەبروزەنگ و هێزی باسكە ناگرن و، كەسانێكن خاوەنی لای كەمی هزر و رۆشنبیریی سیاسی و كۆمەڵایەتین و، ناتوانن لەژێر پیادەكردنی سیاسەتی بەكارهێنانی باسكدا ژیان بەسەربەرن و، سەرئەنجام ئەمانە ئاسك ئاسا هەڵدێن و، وڵات بەجێدەهێڵن و، لە هەندەران و لە سایەی ئازادیی سیاسیی و فیكریدا، هەندەران دەكەنە پێگەی هێرشكردنە سەر سیاسەتمەداران خاوەن بۆچوونی باسك و، ئەو قسانەی كە دەبووایە لە ناوخۆدا ناسكتر بیكەن، ئەوان لە هەندەرانەوە بە دەنگی بەرز و تووندەوە دەیڵێن و دەینووسن.
دووەم: ئەوانەش كە جۆری دووەمن و لەبەر هۆی ئابووری و كۆمەڵایەتی ناتوانن وەك ئاسك بۆی دەرچن و بڕۆن، ئەمان لە ناچاریدا دادەنیشن و بۆ ئەوەش لە شەڕی سیاسەتی بەكارهێانی باسكدا بێ زیان و سەلامەت بن، دێن (ماسك) دەپۆشن، ماسكێك لە رەنگ و شێوەی خاوەن باسكەكان.
ئەمانە وا پیشاندەدەن كە دڵسۆزی سیاسەتی خاوەن باسكەكانن و، هەرچی ئەوان بیڵێن و بیكەن، ئەمانیش وەك خۆی هەمان شت دەڵێن و دەكەن، بەڵام لە ناخی خۆیاندا قەناعەتیان بەم كارە نییە و، بۆیە ئەوەی بەرۆژ دەیڵێن، بەشەو شتی دی دەڵێن، ئەوەی لە تەنهاییدا دەیڵێن جیاوازە لەوەی لە قەرەباڵغیدا دەیڵێن، ئەوەی لە شوێنی كاردا دەیڵێن، لە ماڵەوە پێچەوانەكەی دەڵێن!!
لە وڵاتانی ئازاد و ئازادیخوازدا، مرۆڤەكان وەكو ئاسك هەڵنایەن بۆ وڵاتانی دی و، لە ناوخۆی وڵاتی خۆشیاندا ماسك ناپۆشن لە ترسا، چونكە ئازادیی سیاسی و فیكریی رێگەی وتنی رای راستەقینەی لێ نەگرتوون، بۆیە لەو شوێنانەدا مرۆڤی ئازاد و ئازاد دێنەئارا.
ئێستا لەرێی ئینتەر نێتەوە سزای سەرپێچی هاتوچۆی هاوڵاتیان بڵاو دەكرێتەوەو، هاوڵاتیان لە نرخی سزاكان ناڕازین
  تەنیا رێگە بۆ چارەسەركردنی كێشەكانی عێراق فیدرالیزمە هەقە ئەمەپێش پێكهێنانی حكومەتی داهاتوو بەرنامەی هەموو لایەك بێت
  نێچیرڤان بارزانی بۆ گوڵان: لەمڕۆ بەدوواوە ئامانجی پارتی ئەوەیە چۆن بتوانێت زیاتر خزمەتی خەڵكی كوردستان بكات
  عەدنان كەریم لە دیمانەیەكی تایبەتی گۆڤاری گوڵاندا: داوا لە پەرلەمانی كوردستان دەكەم لە دەركردنی یاسایەك بۆ پاراستنی فەرهەنگی كوردی پەلە بكات
  سەرۆك كۆماری عێراق بۆ گوڵان: هاوپەیمانی پارتی و یەكێتی هاوپەیمانییەكی موقەدەسە و لەسەرووی هەموو شتێكەوەیە
  عەدنان موفتی ((سەرۆكی پێشووی پەرلەمانی كوردستان)) بۆ گوڵان: لەدەستووری هەرێمدا سیستمی حكومڕانی پەرلەمانیەو بەپێی یاساش دەبێت راپرسی لەسەر دەستوور بكرێت
  مەهاباد قەرەداغی بەرپرسی پەیمانگەی یەكێتی ئافرەتانی كوردستان بۆ پرسە كۆمەڵایەتییەكان: پێویستە ئافرەت كاتێك بەشداری فیعلی سیاسەت دەكات، خۆی بۆ ئەو پۆستە تەرخان بكات
