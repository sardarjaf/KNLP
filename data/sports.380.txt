خۆسێ لویس گایای بەرگریكاری یانەی ڤالانسیای ئیسپانی وەڵامی سەرجەم ئەو دەنگۆیانەی دایەوە  كە ماوەیەكە وابەستەیان كردووە بە چوونی بۆ ریزی یانەی یۆڤانتۆسی ئیتاڵی لە ماوەی گواستنەوەی  زستانەدا، ئەو بەرگریكارە ئیسپانیە لە میانی چاوپێكەوتنێكیدا لەگەڵ رۆژنامەی سۆپەر دیپۆرتی ئیسپانی كە نزیكە لە یانەی ڤالانسیا ئاشكرایكرد: لە ماوەی رابردوودا هیچ جۆرە بۆندێكی لەلایەن هیچ یانەیەكەوە پێنەگەیشتووە و ئەوەی باس دەكرێت هەموویان دەنگۆی رۆژنامەكانن، گایای تەمەن 22 ساڵ لە درێژەی چاوپێكەوتنەكەیدا ئاماژەی بەوەشكرد: لە ریزی یانەكەی زۆر ئاسوودەیە و پێی وایە ئێستا و داهاتووی لە ریزی یانەكەیدا دەبێت، شایەنی باسە لە ماوەی رابردوودا دەنگۆی پەیوەندیكردنی بە ریزی یانەی یۆڤانتۆسی ئیتاڵی بڵاوبۆوە بەو پێیەی ئەو یانەیە لە هەوڵی ئەوەدا بوون جێگرەوەیەكی باش بۆ ئەلیكس ساندرۆی بەرگریكاری لای چەپی یانەكەیان بدۆزنەوە كە ئارەزووی جێهێشتنی خانمە پیرەكەی دەكرد.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
