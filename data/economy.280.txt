ئه‌مڕۆ پێنج شه‌ممه‌، بانكی‌ ناوه‌ندی‌ عیراق، بڕی 160 ملیۆن دۆلاری‌ خسته‌ بازاڕه‌وه‌، ئه‌وه‌ش به‌راورد به‌ رۆژانی‌ پێشوو‌، به‌رزبوونه‌وه‌ی‌ به‌خۆوه‌بینی.
بانكی‌ ناوه‌ندی‌ عیراق له‌ به‌یاننامه‌یه‌كدا رایگه‌یاند، ئه‌مڕۆ پێنج شه‌ممه‌، بڕی‌ 160 ملیۆن و 687 هه‌زار و 815 دۆلاری‌ به‌ نرخی‌ 1182 دینار بۆ دۆلارێك فرۆشتووه‌، له‌ پرۆسه‌ی‌ فرۆشتنه‌كه‌شدا، 23 بانك و 18 كۆمپانیای‌ حه‌واڵه‌ی‌ دارایی‌ به‌شدارییان كردووه‌.
هه‌ر به‌پێی‌ به‌یاننامه‌كه‌، بڕی‌ فرۆشتن به‌ كۆمپانیاكانی‌ حه‌واڵه‌ی‌ دارایی‌ گه‌یشتووه‌ته‌ 141 ملیۆن و 357 هه‌زار و 815 دۆلار، 19 ملیۆن و 330 هه‌زار دۆلاریش به‌شێوه‌ی‌ كاش فرۆشراوه‌.
بانكی‌ ناوه‌ندی‌ له‌ به‌یاننامه‌كه‌یدا جه‌ختی‌ له‌سه‌ر به‌رده‌وامبوون له‌سه‌ر فرۆشتن و كڕینی‌ دۆلار به‌ به‌های‌ 1182 دینار كرده‌وه‌، به‌های‌ فرۆشتنی‌ دۆلاریشی‌ بۆ كۆمپانیای‌ حه‌واڵه‌كان به‌ 1190 دینار بۆ دۆلارێك دیاریكرد كه‌ عموله‌ی‌ 24 دینار بۆ هه‌ر دۆلارێكی‌ له‌گه‌ڵدا بووه‌، فرۆشتنیش به‌ شێوه‌ی‌ كاش به‌ به‌های‌ 1190 دینار بووه‌ بۆ دۆلارێك كه‌ 24 دینار بۆ هه‌ر دۆلارێك، عموله‌ی‌ بانكی‌ ناوه‌ندی‌ له‌گه‌ڵدابووه‌.
دوێنێ‌ چوار شه‌ممه‌، بانكی‌ ناوه‌ندی‌ عیراق رایگه‌یاند، فرۆشتنی‌ دراوه‌ بیانییه‌كان له‌لایه‌ن بانكحی‌ ناوه‌ندییه‌وه‌، به‌راورد به‌ ساڵی‌ رابردوو به‌رزبوونه‌وه‌ی‌ به‌خۆوه‌بینیوه‌، له‌ماوه‌ی‌ سێ‌ رۆژی‌ رابردووشدا زیاتر له‌ 478 ملیۆن دۆلار فرۆشراوه‌.
