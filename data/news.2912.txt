ئەمرۆ پێنجشەممە لە رێگەی فرۆكەخانەی هەولێری نێودەوڵەتی بە فرۆكەیەكی تایبەت شاندی هەڵبژاردەی كوردستان بۆ تۆپی پێی بەرەو وڵاتی روسیا بەرێكەوت بەمەبەستی بەشداریكردن لە دووەمی پاڵەوانێتی كۆنیفا بۆ هەرێمەكان، كە لە هەرێمی ئەبخازیا ئەنجام دەدرێت بە بەشداریكردنی 12 هەڵبژاردە.
شاندی هەڵبژاردەی كوردستان لە 41 ئەندام پێكهاتووە بەسەرۆكایەتی سەفین كانەبی سەرۆكی یەكێتی تۆپی پێی كوردستان و شاندەكەش پێكهاتووە لە:
كرێكار زرار(ئەندامی یەكێتی تۆپی پێی كوردستان)، شوان رەئوف (بەرپرسی پەیوەندییەكانی یەكێتی تۆپی پێی كوردستان و هەماهەنگی هەڵبژاردەكەیە)، خەتاب سابیر (ژمێریار)، دلشاد ساڵح(بەرێوبەری هەڵبژاردە)، كاروان رەسوول (كارگێڕ)، محەمەد خالید(نێردراوی لێژنەی رۆژنامەنووسانی وەرزشی كوردستان)، میللەت جەمال(نێردراوی لێژنەی رۆژنامەنووسانی وەرزشی كوردستان).
