ئەنجومەنی كارگێڕی بانكی ناوەندی روسیا لە بەیاننامەیەكدا رایگەیاندوە، نرخی سووی بانكی گۆڕانكاری بەسەردا نەهاتووە‌و وەكو خۆی ماوەتەوە، كە ڕێژەكەی لەسەدا نۆیە، ئەوەش لەكاتێكدایە كە لەماوەی ئەمساڵدا، بانكی ناوەندی 3 جار نرخی سوودی كەمكردۆتەوە.
وەك لە بەیاننامەكەدا هاتووە، پێشبینی دەكرێت گەشەی ئابووری روسیا لەماوەی ئەمساڵدا لەنێوان لەسەدا 1 پۆینت 3 بۆ لەسەدا 1 پۆینت 8 بێت، لەگەڵ ئەوەشدا پێشبینی كراوە خەرجیەكانی بەكاربەر‌و وەبەرهێنان زیاد بكەن.
سەبارەت بە هەڵئاوسانی نرخیش، بانكی ناوەندی روسیا ئاماژەی بەوەداوە كە ڕێژەی هەڵئاوسان نزیكە لەو ئاستەی مەبەستیانە‌و لەگەڵ بەردەوامی بوژانەوەی ئابووریدا دەگونجێت، بەڵام مەترسی هەڵئاوسانی نرخ بۆ ماوەیەكی تریش بەردەوام دەبێت.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
