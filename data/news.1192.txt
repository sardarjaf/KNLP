لەو بارەوە پۆڵاد شێخ جەنگی فەرماندەی هێزی تایبەتی هێزەكانی دژە تیرۆر  تایبەت بە گەلی كوردستان راگەیاند: دوای دەستكەوتنی زانیاری هێزەكانیان توانیویانە دەستبگرن بەسەر ئۆتۆمبێلێكی بۆمبرێژكراودا و شۆفێرێكەشی دەستگیر بكەن, كە تیرۆریستان بەنیازبوون لە رێگەی مۆبایلەوە لە ناوچەی شۆریجەی شاری كەركوك بیتەقێننەوە, پۆڵاد شێخ جەنگی ئاماژەی بەوەشكرد: كە لە ئێستادا لێكۆڵینەوە لەگەڵ تیرۆریستە دەستگیركراوەكە بەردەوامە و چەند زانیارییەكی تری ئاشكراكردووە.
پۆڵاد شێخ جەنگی لە درێژەی وتەكانیدا رایگەیاند: كە وەك هەمیشە پارێزەری تەواوی كوردستان دەبن و بەیەكسانی پارێزگاری لەتەواوی شارەكان دەكەن, سەبارەت بە ئۆپراسیۆنی ئازادكردنەوەی حەویجە پۆڵاد شێخ جەنگی رایگەیاند: لە ئێستادا كۆنترۆڵ نەكردنەوەی حەویجە بۆتە مەترسی بۆ سەر كەركوك, تەئكیدیشیكردەوە: كە ئەوان تەواوی ئامادەكارییەكانیان كردووە بۆ بەشداریكردنی لە ئۆپراسیۆنەكە.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
