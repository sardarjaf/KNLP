 زۆرجاران رەخنە بە رق و كینە و داخ لەدڵی و توانج  و شێواندن و ناراستی لەقەڵەم ئەدرێت!،جاری واش هەیە بە ناپاك و تێكدەر هەژمار دەكرێت!،بەڵام راستی رەخنە ئاشكراكردنی كارە دزێو و نەشیاوەكان و بۆ  راماڵین وكردارە قێزەونەكانە،بۆ ئەوەی گەل و نەتەوە وتاك سوودمەندبێت،هەروەها رەخنە باسكردن ودەستخۆشی لەكارە سەركەتوو وباشەكان،تا هەمووان كارە باشەكان بكەن بە پرۆگرام كاری بۆ بكەن.
رێكخراوێكی خانمانی وەرزشی لەشاری سلێمانی بەناوی (كەژوان) كە خۆیان دەڵێن سەربەخۆین وتا ئێستاش بەڵگە بۆ قسەكانیان بە كۆمەكی وبووجەدی خۆیان بەرێوە دەچن،كاری ئەم رێكخراوە وەرزشییەی تایبەت بە خانمان كاركردنە لەسەر چەند وەرزشێك كە بۆ تەندروستی خانمان زۆرگرنگە و وەرزشەكانیش تا رادەیەك لە كوردستان تازەن وەكو ئەنجامدانی، وەرزشەكانی (ئایرۆبیكی ئاوی و مەشقی یۆگا و سەركەوتن ورۆیشتن بەرەو شاخەكان) و چەند یارییەكی تر،كاركردنی ئەم رێكخراوەی خانمان بۆ متمانە وچالاك بوون و ئیڕادە  دروست بوون،تا خۆیان رابهێنن بچن بۆ نیۆ هۆڵ ویاریگاكان پشت بەخۆیان ببەستن و رووبەڕووی ئاستەنگەكانی كۆمەڵگا ببنەوە، هەروەها دوای ساڵێك وسێ مانگ بەسەر دامەزراندنی ئەم رێكخراوە زیاتر لە (2000) دوو هەزار ئەندامی هەیە،بەبەشداریو ئابوونەی ئەم ئەندامانە ئەم رێكخراوە خۆی بەخۆی دەژێنێ،لەماوەی دامەزراندنیان توانیویەتیان كۆمەڵێك خانمی كوردستان فێربكەن وبیكەن بە یاریزان سەرشاخەكانی كوردستانی باشوور ورۆژهەڵات بكەن،لەداهاتووش وویستیانە لەهەر چوارپارچەی كوردستان سەرشاخەكان بكەون و ئەفریقیا بكەن،ئەم رێكخراوە زۆربەری زۆری ئەندامانی لەنەخۆشخانەی هیوان كە نەخۆشی شَێرپەنجەیە.
دەكرێت بپرسین و بڵێین ئەم رێكخراوە لەماوەی ئەو پانزە مانگەی كاركردنی چەندین كارو چالاكیان كردووە ،بێ ئەوەی یەك قرووش لە حكومەت وەربگرن،باشە بۆ نابێت كاراتر بن لە دەزگا وەرزشییەكانی حكومەتەكەمان؟!
