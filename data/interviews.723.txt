له‌دوای تێكچوونی بارودۆخی سیاسی له‌ سوریا ، سه‌رده‌مێكی نوێ‌ بۆ كوردانی رۆژئاوا ده‌ستی پێكرد و به‌ چه‌ندین قۆناغی هه‌ستیاردا تێپه‌ڕین، كورده‌كانی رۆژئاوا توانیان سه‌ركه‌وتوو بن له‌چه‌ندین تایقیكردنه‌وه‌ی ووڵاته‌ زلهێزه‌كان و به‌به‌رده‌وامی به‌ پلان و به‌رنامه‌ی نوێوه‌ وه‌ڵامی پێشهاته‌ سیاسیه‌كانیان ده‌دایه‌وه‌.
یه‌كێك له‌ خاڵه‌ سه‌ركه‌وتووه‌كانی كورد له‌ رۆژئاوا بریتی بوو له‌ داڕشتنی ستراتیجیه‌تێكی نیشتمانی بۆ ئیداره‌ دانی ناوچه‌كانی خۆیان و به‌ژداری كردن له‌ رزگاركردنی ئه‌و ناوچانه‌ی كه‌ ده‌كه‌وێته‌ ده‌ره‌وه‌ی سنوره‌كانیان.
تاوه‌كوو ئێستا سه‌ركردایه‌تی كورد له‌ رۆژئاوا توانیویانه‌ سیاسه‌تێكی عه‌قڵانی بكه‌ن له‌سه‌ر ئاستی هه‌رێمی و نێوده‌و له‌تی به‌شێوه‌یه‌ك كه‌ كاریگه‌ریه‌كانی ووڵاتێكی زلهێزی وه‌ك توركیا له‌ سه‌ر خۆیان كه‌مبكه‌نه‌وه‌ و سه‌رنجی ووڵاته‌ زلهێزه‌كانی جیهان به‌ شێوه‌یه‌ك به‌لای خۆیاندا رابكێشن كه‌بكه‌ونه‌ كێبڕكێ‌ له‌ ناردنی هاوكاری سه‌ربازی و مرۆی بۆیان.
له‌م دوایه‌دا به‌ شێوه‌یه‌كی ئاشكرا وویلایه‌ته‌ یه‌كگرتووه‌كانی ئه‌مریكا به‌ به‌رچاوی هه‌موو جیهانه‌وه‌ ووێنه‌ و ڤیدۆی ئه‌و تانكو زرێپۆشانه‌ی بڵاو كرده‌وه‌ كه‌ پێشكه‌ی یه‌كینه‌كانی پاراستنی گه‌ل (یه‌په‌گه‌)ی كردن ، به‌ ئاشكرا ناوی یه‌په‌گه‌ی وه‌ ك یه‌كێك له‌ و هێزانه‌ هێنا كه‌ به‌شێوه‌یه‌ك راسته‌وخۆ یارمه‌تیمان ده‌ده‌ن ئه‌مه‌ له‌ كاتێكدا بوو كه‌ پێشتر یه‌په‌گه‌ هاوكاری وه‌رده‌گرت له‌ چوار چێوه‌ی هێزه‌كانی سوریای دیموكرات .
پشتیوانی سه‌ربازی ئه‌مریكا بۆ یه‌په‌گه‌ ده‌كرێت وه‌ك سه‌ره‌تایه‌كی گرنگ بێت بۆ كوردانی رۆژئاوا كه‌ له‌ ئاینده‌دا هاوپه‌یمانی له‌سه‌ر ئاستی سیاسی لێبكه‌وته‌وه‌ له‌ نێوان كوردانی رۆژئاوا و ئه‌مریكا و ئه‌و خۆبه‌ڕێوه‌ بردنه‌ی كوردانیش قبوڵبكرێت له‌سه‌ر ئاستی سیاسه‌تی وویلایه‌ته‌ یه‌كرگتووه‌كانی ئه‌مریكا.
ئه‌مریكا له‌ رێگه‌ی ئه‌م هاوكاریه‌وه‌ ئه‌و په‌یامه‌ی به‌ توركیا دا كه‌ ده‌ستوه‌ردانی توركیا قبولكراو نیه‌ له‌ناوخاكی سوریا و ئه‌وان پشتگیری كورده‌كان ده‌كه‌ن.
ئه‌و كاریگه‌ریه‌ی كه‌ یه‌په‌گه‌ له‌ ئۆپراسیۆنی توره‌ی فورات نواندی نیشانی جیهانی دا كه‌ ئه‌وان ته‌نها هێزێكی كوردی زرگار كه‌ر نین په‌یوه‌ست بن به‌ سنورو جوگرافیای خۆیانه‌وه‌ به‌ڵكو ئه‌وان هێزێگی رزگار كه‌ری مرۆین و شه‌ری تیرۆر ده‌كه‌ن له‌ده‌ره‌وه‌ی سنوره‌كانی خۆیان.
په‌په‌گه‌ هێزێكی قبوڵكراوه‌ له‌ لایه‌ن ئه‌مریكا و ئه‌وروپاوه‌ چونكه‌ ئه‌و ناوچانه‌ی كه‌ رزگای ده‌كه‌ن نامێننه‌وه‌ تیایدا به‌ڵكو بۆ خه‌ڵكی ناوچه‌كه‌ی جێده‌یه‌ڵن كه‌ خۆیان حوكمی خۆیان بكه‌ن كه‌ ئه‌مه‌ش فۆرمێكی نوێی حكومرانی كردنیه‌ كه‌ به‌ خۆبه‌رێوه‌ به‌ری دیموكراتی ناسراوه‌.
توركیا نیگه‌رانه‌ له‌هاوكاریه‌كانی ئه‌مریكا بۆ یه‌په‌گه‌ چونه‌كه‌ به‌تێك چوونی بارودۆخی سوریا توركیا مه‌له‌فێكی تایبه‌تی كردبوویه‌وه‌ له‌ سه‌ر ئاستی هه‌رێمی و نێو ده‌وڵه‌تی تایبه‌ت به‌ناساندنی یه‌په‌گه‌ وه‌ك هێزێكی تیرۆرستی به‌ڵام یارمه‌تیه‌كانی ئه‌مریكا به‌شێوه‌یه‌كی راسته‌وخۆ بۆیه‌په‌گه‌ ئه‌و مه‌له‌فه‌ی توركیای به‌ره‌و شكست هێنان بردو ئه‌و په‌یامه‌ی به‌ حكومه‌تی توركیا دا كه‌ ئه‌مریكا وه‌ك دۆستێك ته‌ماشای یه‌په‌گه‌ ده‌كات.
