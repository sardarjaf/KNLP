 لەچوارچێوەی یاریەكانی جامی دۆستانەی نێودەوڵەتی پاڵەوانان هەردوو یانەی چیڵسی پاڵەوانی پریمەرلیگی ئینگلیزی و بایرن میونشنی پاڵەوانی بۆندس لیگای ئەڵمانی لەسەنگافورە بەیەك دەگەن، یاریەكە لەچوارچێوەی ئامادەكارییەكانی هەردوو یانەیە بۆ وەرزی نوێ و پێشبینی دەكرێت ئاستێكی بەرز بەخۆوە ببینێت بەتایبەت كە هەردوو راهێنەر دەیانەوێت لە رێگەی ئەم یاریەوە ئاستی یاریزانە نوێیەكانیان تاقی بكەنەوە، لەلایەكی ترەوە یاریەكە ركابەری نێوان دوو راهێنەری ئیتاڵیە كە ئەوانیش كارلۆ ئەنچیلۆتی راهێنەری یانە باڤاریەكە و ئەنتۆنیۆ كۆنتی راهێنەری بلوز، ئەنچیلۆتی راهێنەر و یاریزانەكانی ئامانجیانە بردنەوە تۆمار بكەن تا هاوسەنگیان بۆ بگەڕێتەوە لەدوای 2 شكستەكەیان لەبەرامبەر ئارسناڵی ئینگلیزی بەلێدانە یەكلاییكەرەرەوەكان و میلانی ئیتاڵی بە 4 گۆڵی بێ بەرامبەر، لەبەرامبەردا تیپەكەی كۆنتی ئامانجیانە درێژە بەئەنجامە باشەكانیان بدەن لەدوای بردنەوەكەیان لەبەرامبەر ئارسناڵ بە 3 گۆڵی بێ بەرامبەر، ئەم یاریە دەبێتە هەلێكی باش بۆ دەركەوتنی ئەلڤارۆ مۆراتای هێرشبەر بەدرێسی یانە لەندەنیەكەوە، جێی باسە بلوز لەدوا یاری خۆی لەجەولەی ئاسیا لەبەرامبەر ئینتەرمیلان یاری دەكات، بەهەمان شێوە یانەكەی پاڵەوانی ئەڵمانیا لەدوا یاری خۆی لەگەشتەكەی بۆ ئاسیا روبەروی یانەی ئینتەرمیلانی ئیتاڵی دەبێتەوە پێش روبەروبوونەوەی یانەی بوروسیا دۆرتمۆند لەجامی سوپەری ئەڵمانی لەرۆژی 5ی مانگی داهاتوو.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
