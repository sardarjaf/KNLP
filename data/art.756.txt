ئه‌وی لێره‌دا ده‌یگێڕمه‌وه‌ چیرۆكێكی ڕاسته‌قینه‌یه‌ .. له‌یه‌كێك له‌ ئاهه‌نگه‌كانی ڕۆژی جیهانی مناڵاندا چه‌ند منداڵێكی  ده‌ست فرۆشم بینی  كه‌ سارده‌مه‌نیان ده‌فرۆشت وزۆر تامه‌زرۆی بینینی گۆرانی و نمایشه‌كانی ئه‌و ئاهه‌نگه‌ بوون كه‌ له‌ نزیكه‌وه‌  بیبینن له‌چاو وسیمایاندا ئه‌وه‌م ده‌خوێنده‌وه‌ كه‌زۆر بێزارن له‌ كاری ده‌ست فرۆشی وخۆزگه‌ی ئه‌وه‌یان ده‌خواست كه‌ ئه‌وانیش وه‌ك منداڵه‌كانی تری ئه‌و ئاهه‌نگه‌ سه‌رقاڵی كاركردن نه‌بونایه‌ وده‌سته‌كانیان به‌تاڵ بوایه‌و له‌گه‌ڵ دایك و باوكیاندا ئاماده‌لی ئه‌ وئاهه‌نگه‌ بوونایه‌ به‌ڵام ده‌ردی هه‌ژاری ونه‌داری  وبژێووی لێ‌ ناگه‌ڕێ‌ ئه‌م منداڵانه‌ وه‌ك منداڵ بژین...وه‌ك منداڵ تامی ژیان بكه‌ن ووه‌ك منداڵ خه‌ون ببینن و وه‌ك منداڵ یاری بكه‌ن به‌ڵێ‌ ئه‌م منداڵه‌ ده‌ست فرۆشانه‌ جارجاره‌ هه‌وڵیان ده‌دا كه‌ بێنه‌ ناو ئاهه‌نگه‌كه‌وه‌ و زیاتر لێ‌ ی نزیك ببنه‌وه‌ به‌ڵام چاودێره‌كانی ئه‌و ئاهه‌نگه‌  هه‌رزوو دووریان ده‌خستنه‌وه‌ به‌پاڵ و لێدان وتوندوتیژی و جنێودان و قسه‌ی ناشیرین ده‌ریان ده‌كردن..
 من كه‌ ئه‌م حاڵه‌ته‌م بینی نه‌متوانی بێده‌نگ بم و قسه‌نه‌كه‌م  هه‌ربۆیه‌ چوومه‌ پێشه‌وه‌ بۆلای چاودێره‌كان  وپێم ووتن   ئه‌م ئاهه‌نگه‌ ئاهه‌نگی چیه‌؟ ووتیان ئاهه‌نگی 1-6- ڕۆژی جیهانی مناڵانه‌ ... ووتم ئه‌ی ئه‌م ئاهه‌نگه‌ تان بۆ كێ‌ سازكردووه‌ ؟ ووتیان بۆ مناڵانی  كوردستان ...ووتم ئه‌ی ئه‌و منداڵه‌ ده‌ست فرۆشانه‌ منداڵانی ئه‌م كوردوستانه‌ نین؟!...
ووتیان  با وایه‌ ..ووتم ده‌ی كه‌وایه‌ بۆچی نایه‌ڵن بێنه‌ ناو ئاهه‌نگه‌كه‌وه‌ و لێ ی نزیك بنه‌وه‌ بۆچی ده‌ریان ده‌كه‌ن وپاڵیان پێوه‌ ده‌نێن و لێیان ده‌ده‌ن و قسه‌ی سوكیان پێ‌ ده‌ڵێن ؟!!
..ئێوه‌ نازانن  به‌م كاره‌تان مافه‌كانی مناڵ پێشێل ده‌كه‌ن .ئه‌م جه‌ژنه‌ ..ئه‌م ڕۆژه‌  ڕۆژی هه‌موو مناڵانی جیهانه‌ به‌بێ‌ جیاوازی ڕه‌نگ و به‌رگ وزمان و نه‌ته‌وه‌ وڕه‌گه‌ز..ئه‌م ڕۆژه‌ ڕۆژی منداڵه‌ هه‌ژارو نه‌دارو زه‌حمه‌تكێش وكاركه‌رو ده‌ست فرۆشه‌كانیشه‌ نه‌ك به‌ته‌نها جه‌ژنی  منداڵانی پۆشته‌ و په‌رداخی چینێكی دیاریكراو..چینی بۆرژواو سه‌رمایه‌دار كه‌ئێوه‌ لێره‌ كۆتان كردونه‌ته‌وه‌...
.ووتم ئه‌رێ‌ ئێوه‌ پۆلیسن یان چاودێر؟!...ئه‌رێ‌ ئێوه‌ مافی مناڵ ده‌پارێزن یان  مافی مناڵ پێشێل ده‌كه‌ن ؟!...به‌ڕاستی هه‌ق نیه‌ ئێوه‌ ئاهه‌نگی له‌ وجۆره‌ سازبكه‌ن...چونكه‌ ئێوه‌ نه‌منداڵتان ناسیوه‌  ونه‌له‌ مافه‌كانیان  ده‌گه‌ن ونه‌ده‌زانن ئه‌و ڕۆژه‌ چیه‌ و له‌ چیه‌وه‌ درۆست بووه‌ وبۆچی دروست بووه‌ ؟!
گه‌ربتانزانیبایه‌ به‌ وجۆره‌ هه‌ڵسوكه‌وتان نه‌ده‌كرد له‌ گه‌ڵ منداڵاندا ئاخر ئه‌مه‌ تاوانێكی گه‌وره‌یه‌ كه‌تۆ له‌ ڕۆژی جیهانی مناڵاندا له‌ مناڵ بده‌یت و سوكایه‌تی پێ‌ بكه‌یت .گه‌ر یاسا هه‌بوایه‌ ده‌بووئێوه‌ دادگای بكرێن..نه‌ك ئاهه‌نگ بۆ مناڵان ساز كه‌ن...مناڵ ده‌بێت نه‌ك به‌ته‌نها له‌م ڕۆژه‌دا به‌ڵكو به‌ به‌رده‌وامی هه‌مووڕۆژێ‌ وه‌ك ئینسانێكی خاوه‌ن به‌هاو كه‌سایه‌تی ڕێزی لێبگیرێ‌..ئازارنه‌درێ‌ ...به‌هره‌مه‌ندبێت له‌ ماف و خه‌ونه‌كانی..ئه‌م منداڵه‌ ده‌ست فرۆشانه‌ش وه‌ك هه‌رمنداڵێكی تر ئینسانن و مافی خۆیان هه‌یه‌..ئه‌گه‌رنیزامی گه‌نده‌ڵی سه‌رمایه‌داری و هه‌ژاری ونه‌داری  نه‌بێت ئه‌م منداڵانه‌ ناچار به‌كاركردن نه‌ده‌بون به‌گه‌رماو به‌سه‌رما...ناچارنه‌ده‌بوون كه‌واز له‌ خوێندن بێنن له‌ به‌ر دابینكردنی بژێوی خێزان...ئێوه‌ ده‌بوو ئێستا ئه‌م مناڵه‌ ده‌ستفرۆشانه‌تان له‌ڕیزی پێشه‌وه‌ی  ئاهه‌نگه‌كه‌وه‌  به‌ ڕێزه‌وه‌ دابنایه‌ وله‌ئاهه‌نگه‌كه‌تاندا داوای نه‌هێشتنی كاری مناڵانتان بكردایه‌ و دروشمی نابۆ كاری مناڵانتان به‌رزكردایه‌ته‌وه‌ و له‌ژێر هه‌ر هه‌مان دروشمدا ئه‌ و ئاهه‌نگه‌تان سازدایه‌ به‌داخه‌وه‌...زۆر به‌داخه‌وه‌ ..له‌ به‌رابه‌رقسه‌كانمدا  وه‌ڵامیان پێ‌ نه‌بوو سه‌ریان داخست و بێده‌نگ بوون  و دواتر منیش منداڵه‌كانم  خسته‌ نا و ئاهه‌نگه‌كه‌وه‌..
