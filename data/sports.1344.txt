 لە ئیتاڵیا ئەمشەو بە 2 یاری ركابەرییەكانی هەفتەی شانزەیەمی كاڵچۆ دەسپێدەكات  لە یاری لوتكەی ئەو هەفتەیەشدا سەعات 10  و 45 دەقیقە بە كاتی كوردستان  یانەی یۆڤانتۆسی پاڵەوانی شەش وەرزی رابردووی سكۆدیتۆ لە یاریگا و بەردەم هاندەرانیدا رووبەرووی یانەی ئینتەرمیلانی پێشەنگی ریزبەندی ئەم وەرزەی خولەكە دەبێتەوە  بۆ ئەو یاریەش راهێنەری هەردوو یانە بە شێوەیەكی چڕ ئامادەكاریان كردووە و هەموو هەوڵێكی خۆشیان خستۆتە كار یەكەم دێربی ئیتاڵیای ئەم وەرزەی نێوانیان بە سوودی خۆیان یەكلایی بكەنەوە  بە تایبەتی ماسیملیانۆ ئەلێگری راهێنەری خانمە پیرەكە كە دەیەوێت بە سوود وەرگرتن لە یاریگا و پاڵپشتی هاندەرانیان نێراتزووری دووچاری یەكەم شكست بكەنەوە لەم وەرزەدا و سەركەوتن بۆ پێشەنگی ریزبەندی خولەكەش مسۆگەر بكەن  لای خۆشیەوە لوسیانۆ سپالێتی راهێنەری ئینتەر بە نیازە هاوشێوەی یارییەكانی رابردووی خولەكە رووبەرووی خانمە پیرەكە ببێتەوە  ئەویش تا بتوان درێژە بە ئەنجامە باشەكانی ئەم دواییەی یانەكەیان بدەن و بۆ هەفتەیەكی تریش پارێزگاری لە پلەی یەكەمی ریزبەندی كاڵچۆ بكەن  رۆژی یەك شەممەش ركابەرییەكانی هەفتەی شانزەیەمی كاڵچۆ بەردەوامیان دەبێت و لە یارییەكی بەهێزی ئەو رۆژەشدا  یانەی ناپۆلی لە یاریگای سان پاولۆ پێشوازی لە یانەی فیۆرەنتینا دەكات  لە دوا یاری یەك شەممەشدا كە سەعات 10  و 45 دەقیقە بە كاتی كوردستان دەست پێدەكات  یانەی ئەی سی میلان لە یاریگای سان سیرۆ و بەئامانجی تۆمار كردنی یەكەم سەركەوتن لەژێر سەرپەرشتی جینارۆ گاتۆزۆی راهێنەری نوێ رووبەرووی یانەی بۆڵۆنیا دەبێتەوە .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
