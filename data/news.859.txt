لەوبارەیەوە جەنگیز خەلیل سەرپەرشتیاری پیشانگەکە بە SNNی راگەیاند: لەپیشانگەکەدا ٣٨ خوێندکاری ناوەندی ھونەری شەھید دەلیلە بە زیاتر لە ١٠٠ تابلۆ بەشدارن، کە سەرجەمیان پەنابەرن لە کەمپی مەخمور کەوێنەکانیان باس لە خەبات و تێکۆشانی گەلی کورد دەکات.
وتیشی: بەشێک لە کارەکانیش ئاماژە بۆ دەستکەوت سەرکەوتنەکانی گەلی کورد و قوربانیەکانیان دەکات لە رۆژئاوای کوردستان، ھەروەھا قارەمانیەتی ژنی کورد خراوەتەڕوو، کە نەک تەنھا لە کوردستان بەڵکو بەھۆی ئەو بەرخودانەی کە کردیان لە ھەموو جیھاندا دەنگی داوەتەوە.
راشیگەیاند: کۆی گشتی کارەکان پیشاندانی قارەمانیەتی و بەرخودانی پێشمەرگە و شەرڤان و گەریلایە لەھەرشوێنێک بێت و مەبەستیشمانە وەکو شێوەکارێک ئەرکی خۆمان ببین و پشتگیری ئەو سەرکەوتنە بین کە بەدەستھاتووە و بتوانین لە رێگای وێنەوە بیانخەینە بەرچاوی ھەموو جیھان.
