لەمیانی یارییەکانی قۆناغی سێیەمی پاڵەوانێتی ویمبیلدۆن بۆ تێنسی سەرزەزی کچان، هەریەک لە ماریا شاراپۆڤای ڕوسی و ئیرینا کامێلا بیگۆی ڕۆمانی ڕووبەڕووی یەک بوونەوە.
لەئەنجامدا شۆخە ڕوسییەکە توانی سەرکەوتنێکی ئاسان بەدەست بێنێت بە دوو کۆمەڵەی بێ وەڵام '٦-٤ و ٦-٣' و خۆی گەیاندە قۆناغی ١٦ی پاڵەوانێتییەکە.
لە یارییەکی تری هەمان قۆناغدا سیرینا ویلیامزی ئەمریکی و یەکەمی ڕیزبەندی یاریزانانی جیهان سەرەڕای ئەوەی لە کۆمەڵی سێیەم و یەکلاکەرەوەدا دوو سێرڤی خۆی لەدەسدا بەرامبەر هیزەر واتسۆنی بەریتانی و بە ئەنجامی ٣-٠ لە دواوە بوو.
بەڵام توانی بەشێوەیەکی سەرسوڕهێنەر ئەنجامەکە هەڵگێڕێتەوە و ئەو کۆمەڵەیەی بە سودی خۆی کۆتایی پێهێنا بە ئەنجامی ٧-٥ و بە دوو کۆمەڵە بەرامبەر بە کۆمەڵەیەک یارییەکەی بردەوەو بۆ قۆناغی ١٦ سەرکەوت.
