حكومەتی میسر بریاریدا نرخی فرۆشتنی سوتەمەنی لە ووڵاتەكەیدا بەرێژەی سەدا ( 42) بۆ سەدا (55) بەرزبكاتەوە.
بەپێی نرخە نوێكانی حكومەتی قاهیرەش نرخی یەك لیتر بەنزین كە ئۆكتانەكەی ( 92) بێت لە (3) جونەی و نیوەوەو بۆ (5) جونەیی بەرزدەكرێتەوەو نرخی یەك لیتر سوتەمەنی سولاریش لە ( 2) جونەیی و نیوەوەو بۆ  (3) جونەی و نیو بەرزدەكرێتەوە .
هەروەك بەپێی نرخە نوێكان یەك بوتڵ غاز بۆ بەركارهێنانی ماڵان بۆ دوو هێندەی نرخەكەی پێشووی بەرزكراوەتەوەو لە (15) جونەیەوە گەیەندراوەتە(30) جونەیی.
بەپێی راگەیاندنی حكومەتی میسریش بەرزركردنەوەی نرخی سوتەمەنی لەبەرژەوەندی چینی هەژارو كەمدەرامەتدا دەبێت بەوەی پێشتر ئەو داراییەی بۆ پاڵپشتی لە نرخی ئەو سوتەمەنیانە خەرج دەكرا دەخرێتە خزمەتی هاوڵاتیانەوەو لەگەڵ دابینكردنی یەكەكانی بەشەخۆراكدا بۆ هاوڵاتیان  مووچەی چاودێری خێزان و پاراستنی كۆمەڵایەتی پێ خەرج دەكرێت.
جێی ئاماژەیە پێشتر دەستەی گشتی پەترۆڵی میسر ئاشكرایكردبوو كە ساڵانە حكومەت بڕی (145) ملیار جونەیی بۆ پاڵپشتی نرخی سوتەمەنی لە ناوخۆدا خەرج دەكات.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
