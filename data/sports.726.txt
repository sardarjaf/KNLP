 دییگۆ ئەرماندۆ مارادۆنای ئەفسانەی تۆپی پێی ئەرجەنتین بەردەوامە لەرەخنەكانی لەبەرامبەر خۆرخی سامپاولی راهێنەر و ویستی خۆی دووپاتكردۆتەوە بۆ گەرانەوە بۆ راهێنەرایەتی تانگۆ، ئەفسانەكەی تۆپی پێی ئەرجەنتین كە لەساڵی 1986 سەركردایەتی هەڵبژاردەی وڵاتەكەی كرد بۆ بەدەستهێنانی نازناوی جامی جیهانی دەیەوێت سەرلەنوێ بگەڕێتەوە بۆ راهێنەرایەتیكردنی هەڵبژاردەی ئەرجەنتین ئەوەش لەدوای شكستەكەی تانگۆ لەبەرامبەر نایجیریا لەیاریە دۆستانەكەی بە 2 گۆڵ بەرامبەر بە 4 گۆڵ، هەڵبژاردەی ئەرجەنتینی پاڵەوانی مۆندیالەكانی 1978 و 1986 بەزەحمەت بلیتی بەشداریكردنی لەجامی جیهانی 2018 ی روسیا دەستەبەركرد و ئەنجامە خراپەكانی ئەم دواییەش لەژێر سەرپەرشتی سامپاولی گومانی لای ئەرجەنتینیەكان دروستكردووە، مارادۆنا لەئەژماری تایبەتی خۆی لە ئینستگرام وتی: من توڕەم لەبەر ئەوەی مەترسی لە پێگەی وڵاتەكەم هەیە و دەمەوێت بگەرێمەوە، ناوبراو لەگەڵ لێدوانەكەی ئامارێكی كورتی لەسەر راهێنەرەكانی ئەرجەنتین بڵاوكردۆتەوە كە دوای ساڵی 1978 وە و دوای یەكەم نازناوی مۆندیال سزادراون، مارادۆنا لەو ئامارەدا لەپلەی یەكەم دێت  لەرێژەی سەركەوتنەكانی لەو كاتەی سەرپەرشتی تانگۆی كرد لەنێوان 2008 بۆ 2010، جێی باسكردنە: خۆرخی سامپاولی دوای بردنەوەكەیان لەیەكەم یاری دۆستانە لەبەرامبەر روسیا بە گۆڵێكی بێ بەرامبەر لە یاریە دۆستانەكەی بەرامبەر نایجیریا پشوی بەمیسی دا، بەڵام هەڵبژاردەكەی بە 2 گۆڵ بەرامبەر بە 4 گۆڵ روبەروی شكست بۆوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
