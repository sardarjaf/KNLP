ڕۆژێکی گەرمی هاوین لەگەل کۆمەلێ برادەر بۆ سەیرکردنی پیشانگەیەک چووین.
پێشئەوەی بگەین بە گەلەرییەکە  ئاواتمان دەخواست هۆلەکە سپلیت یان موبەریدەی تیابێت تا کەمێک فێنکبینەوە.
پێشئەوەی بگەینە گەلەرییەکە برادەران بە پێکەنینیەوە وەسفی تابلۆکانیان بۆ کردم و دەیانوت : ئێستا دەچین ئاسمان دەبینین، هەورەکان بالدەگرن و کۆچدەکەن.
ئەگەر لەدوورە سەیرتبکردایە هەستتدەکرد بابەتەکانی یەکجۆرن، بەلام وانەبوو دەبوایە وردتر بڕوانی یەکسانی و لاری و هێمای هێلەکان بدۆزیتەوە تا لەناو تەمی هەورەکان چاوت بە هەوری ڕەش و قورس و شێدارەکان بکەوتایە.
یان  ڕەنگی هەورە سپییەکان  کە ئاسمان لە ئامیزی گرتبوو جوودا بکەیتەوە.
هەستمکرد ئەم هونەرمەندە جگە لەوەی چاوەکانی وەک هەلۆیەک تیژن مێشکشی لەگەل ئاسمان تێکەلاو کردووە.
برادەرێک وتی : ئەم جانۆیە ئەوەندە سەیری ئاسمان دەکات ڕۆژێک دێت پێی بە بەردێک ساتمەدەکات بەردەبێتەوە.
پاش ئەم گفتوگۆیە، لەگەل برادەرکانم گەلەرییەکەمان جێهێشت.
لە دوکانی ( جۆرجیسی) مەیفرۆش ، بیرە و ویسکی و چەند مەزەمان کڕی بە تاخمی تەواو بۆ سەر گردی پیرۆز ڕۆشتین.
دوای چەند هەفتەیەک گەڕامەوە ئەوروپا، پێشئەوەی سەرقالبم بە بەرنامەی ژیانم وێنەکانی جانۆم بەچەند گەلەرییەک پیشاندا.
زۆربەیان پێیان باشبوو و ئامادەبوون پیشانگەی بۆ بکەنەوە و تابلۆکانی بۆ بفرۆشن.
جانۆ پێشئەوەی سواری فڕۆکەبیت  بەتەلەفۆن قسەمانکرد، بیگومان زۆردلخٶشبوو دەیگووت : لە مندالییەوە سەیری ئاسماندەکەم و وێنەی هەورەکان دەکێشم، ئاواتم بوو ڕۆژێک دەستم بگات بەهەورەکان.
چەند خۆشە لەناو فڕٶکەکەوە هێلکاریدەکەم و لە نزیکەوە دەیانبینم ، تۆلەی ئەو هەموو سالە دەکەمەوە کە تا ئێستا لەژێر هەورەکانەوە وێنەم کێشاوە.
- جانۆ گیان، دلنیام تۆ جوانتر لە هەمووکەس  هەورەکان دەبینی و ئاسمان لە ئێمە باشتر دەناسی، کە لە فڕۆکە خانە دابەزیت بە دیدی خۆت وەسفێکی ئاسمانمان بۆ بکە!.
لە پشتی شووشەو ئاوێنەکانەوە جانۆم بینی و بەدەست هێمام بۆ کرد و ئەویش بە مۆنییەوە وەلامی دامەوە.
پاشئەوەی کەمێک سەرمانگەرم بوو، دەمویست لە جانۆ ببپرسم : کە بۆجی وا خەمبارە.
سەری وتەکانم بەمجۆرەکردەوە : جانۆ گیان ئەم چەند هەفتەیەی لێردەبیت هیوادارم  بێدڵی خۆت نەکەیت.
سبەینێ دەچینە گەلەرییەک کە چاوەڕوانمان دەکەن.
پاشئەوە دوەم گەلەری لە شارۆچکەیەکیترش هەیە چاوەڕوانماندەکات.
جانۆ قومێکی لە شەرابەکە دا رەنگە سوورەکەی بە سمێلەکەیەوە سڕی و لەوپەڕی بێهێزی و بێوورەییەوە وتی : ئای برادەرگیان چەندە تۆم ماندوکرد!.
- ناتوانم وەلامی ئەم پرسیارەبدەمەوە، خۆزگە هەر لەمندالییەوە چۆنم دەڕوانی بۆ ئاسمان ئەوها بوایە، ئێستا، پاشئەوەی ئاسمان و هەورەکانم بینی بەدیدێکی تر دەڕوانم.
- کاتێ زەوییم لێ ونبوو و تێکەڵ بەئاسمانبووم.
لە پەنجەرەی فڕۆکەکەوە دەمڕوانییە هەورەکان کە چۆن کۆچدەکەن..یان لە هەندێک شوێن هەورەکان دەتووت تۆپەڵە بەفرن بەسەر چیاوە، ئەو کاتانەی تیشکی خۆر بەر هەورە سپییەکان دەکەوت ڕەنگی زەرد دەبریسکایەوە.
چاوەکانم بەرگەی بینینی هەورو تەم ومژەکانی ئاسمانی نەدەکرد.
ئەو وێنەیەی چڵ ساڵە لە خەیالمدا کێشابووم هەموویم بە هەلە زانی، دووربوون لە ڕاستی  و ناوەڕۆکی تابلۆکانم!.
تا نیوە شەو گوێم لە جانۆ گرت کە وەسفی هەوروئاسمان و تەم و مژی ژیانی بۆ کردم.
ئەو شەو هەردوکمان بە مەستی خەومان لێکەوت.
بەیانی زوو لەگەل زرم و کوتی جانۆ بێداربوومەوە.
دەنگەکە لەناو گەرماوەکەوە بوو.
دەنگی خوڕەی ئاودەهات.
وامزانی جانۆ دۆش دەگرێت.
بەلام پاش ئەو هەموو زرم و کوتە و هاوارکردنە ، دەرگەی گەرماوەکەم کردەوە و وتم : جانۆ؟ تۆ باشی..
جانۆم بە تەنیا لە گەرماوەکە بە جێهێشت، نزیک نیو کاتژمێر هیچ دەنگێ لە گەرماوەکە نەدەهات.
پاشان گوێم لە خۆشۆرینەکەی بوو.
دوای دە دەخوولەکێک لە گەرماوەکە هاتە دەرەوە بە بێدەنگی چایەکی بۆ خۆی تێکرد و نانەگەرمەکەی لە ماستەکە کردو وتی : زۆر حەز بە خواردنی بەیانیاندەکەم.
- لەوەبێت دوێنێ شەو بە مەستی هەندێک شتم بۆ درکاندبێت، بەلام ئێستا لەوپەڕی بە ئاگاییەوە دەمەوێت پێتبلێم : کاتێ هێلکاری و نیگاری هەوروئاسمانم دەکێشا لە شوێنێکی خەراپدابووم، کە شوێنەکەم گۆڕیو سواری پشتی هەورەکان بووم..لە ئاسمانەوە ڕوانیم هەستمکرد دەبێت سەر لەنوێ وێنەی هەورەکان  بکێشمەوە.
