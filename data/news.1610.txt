دانوستان ھونەری ڕازیکردنەو(یەکێکە لەو چالاکیانەی کە ئامانج لێی گەیشتنە بە وەدەست ھێنانی بەرژەوندی دوولایەن لەسەر ئاستی تاک و گروپ و شاندەکان،کە تیایدا خاڵێکی ھاوبەش پێکەوەیان دەبەستێت، کە ئامانج لێی دۆزینەوەی ڕێگە چارەیەکە ھەردوو لا ڕازی بکات)
لە ڕوانگەی ئەم پێناسەیەوە لە دانوستاندنەکانی شاندی کوردی لەگەڵ حکومەتی ناوەندی،نزیکیەک ھەیە،کەشاند ھەبووە لەدانیشتنەکان،ھەروەھا بەرژەوەندی دوو لایەنە ئامادەگی ھەیە و بەرژوەندیەکانی کوردستان وعیراقیشی لەخۆگرتووە،بەڵام خاڵی لاوازی ئەوەیە کە نەیانتوانیوە لە دانوستاندنەکاندا بە دەرەنجامی ڕازیبونی ھەردوو لایەنەکەوە دەرچەیەکی تەندروست دەستەبەربکەن.
دووەم: دانوستان بە ئامانجی ھێورکردنەوەی دۆخەکە، لەم جۆرەیاندا کاتێک دۆخێکی دێتە پێش بە شێوازێکی خێرا ھەوڵی ھێورکردنەوە دەدرێت بەمەبەستی ئەوەی لێکەوتەی خراپ بەدوای خۆیدا نەھێنێت، ئەم جۆرە لە دانوستان دەتوانین زیندوترین نمونەی ھاوتای بۆ بھێنینەوە کە دانوستانەکانی چەند ڕۆژی بەر لە ریفراندەم بوو، کە لێرەدا دەتوانین بەپێی دەرەنجامەکان دەریبخەین کە شاندی دانوستاکار نەیان توانیوە سەرکەوتن بەدەست بھێن ،ئەمەش بەھۆی ئەوەی کە لیژنەی باڵای ئەم پرسە بەر لە دانوستاندنەکان بڕیاری کۆتاییان دابوو و تەنانەت لە بانگەشەی ڕاستەوخۆ و ناڕاستەوخۆی ڕیفراندەمدا بوون، ئەمەش بێ ئومێدی لەلایەن دانوستکانکارانی بەرامبەرەوە دروست کردبوو،ھەربۆیە دانوستاندنەکان لە شکستدا بوون.
سێیەم: دانوستان بە ئامانجی ڕاکێشانی لایەنی بەرامبەر بۆ لای خۆت، ئەم جۆرە لە دانوستان بەردەوام کار لەسەر ئەوە دەکات لایەنی بەرامبەر بەشێوازێک ڕازی بکات و بەلای خۆیدا ڕایبکێشێت کە ئامانجە گەورەکەی خۆی لێ بەدەست بھێنێت.
چوارەم: دانوستان بە ئامانجی ڕاکێشانی ھەموان بەلای خۆتدا، لێرەدا نزیکترین نموونە دانوستانی نێوان پارتە سیاسیەکانە، بەردەوام پارتێک لە ڕێگەی دانوستانەکانەوە لەھەوڵی ڕازیکردنی ئەوانی دیکەدایە کە بیانخاتە ژێر ڕکیف و بڕیارە چارەنوس سازەکانەوە.
لەکۆی دانوستانەکاندا چەند ئامانجێک ھەیە کە لایەنی دانوستانکار دەیەوێت بەدی بھێنێت،لەوانە: گۆڕینی ڕای بەرامبەری لایەنەکانی کە،لەگەڵ ئەوەشدا راکێشان و پاڵپشتی لایەنی بەرامبەر بۆ بەدیھێنانی ئامانجەکانی خۆی و پاشان پاڵنانی بەرامبەر بۆ کاردانەوەیەکی نەگونجاو بەپێی پلانێکی پێش وەختە،کە ئەم جۆرە ئامانجە بەتایبەتی لەنێوان پارتە سیاسیەکاندا بەدی دەکرێت و بە گشتیش لەنێوان وڵاتە زلھێزکان بونی ھەیە.
لە ڕوانگە زانستیەکانەوە دەرکەوتوە کە دواجار دانوستان لەپێناو دیاریکردنی خاڵی ھاوبەش و  ناکۆک  ئەنجام دەدرێت،جگە لەمەش دیاریکردنی ئەو خاڵە جەوھەریەی کە لەسەر ناکۆکن و بە ھیچ شێوەیەک سازشی لێ ناکرێت بەتایبەت لەو ساتە وەختەدا کە دانوستان ئەنجام دەدرێت، ئەم خاڵەشمان بەدیکرد لە دانوستانەکانی تایبەت بە ڕیفراندەم کە سازش نەکردن بوو لەبەرامبەریدا، بێگومان ئەمەش بووە ھۆی ئەوەی کە دەرئەنجامی خراپی لێکەوتەوە و بارودۆخەکەشی بەئاراستەیەکی نەخوازراوی توندا برد.
ھەرکاتێک لە دانوستاندنەکاندا زەمینە سازی تەواو نەکرابێت ئەوکاتە دانوستانەکان سەرکەوتنی بەدەست نەھێناوە، بیرمان نەچێت کەسایەتی کەس و شاندی دانوستانکار گرنگی گەورەی ھەیە لە بەدەست ھێنانی ئەنجامی بەھێز و تەندروست و پێویست.
