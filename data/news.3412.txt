کەم کەس ھەیە ناوی ھۆشیاری مین ھەڵگرەوەی نەبیستبێت لە کوردستان و تەنانەت لە دەرەوەش ئەوپیاوەی لەڕێگەی ھەڵگرتنەوەی مین لە ناوچە مین ڕێژکراوەکان حەوت بەشی جەستەی لەپێناو کوردستان شەھید بووە تائێستاش بەردەوامە لەخزمەتی کوردستان و لەچاوپێکەوتنێکی تایبەتیشدا لەگەڵSNN باس لە دروستکردنی مۆزەخانەیەک دەکات بۆ کارەکانی.
لەوبارەیەوە ھۆشیار بیاوێڵەی بەSNNی راگەیاند  تا ئێستا زیاتر لە ٢ ملیۆن و ٣٨٦ ھەزار مینم ھەڵگرتوەتەوە لەناوچەکانی (ھەرێمی کوردستان و لە سنوری ئێران عیراق ئێران و یەکێتی سۆڤیەت و ئەفغانستان) سەرەڕای ئەو ناوچە سنورییانەی کەپێشمەرگە لەجەنگدایە بەرامبەر داعش لە ناوچەکانی (تەللوەرد و مەلا عەبودڵا و سەید خەلف و ابو محەمەد و بەعشیقە و گوندی بەشیر ).
ھۆشیار بیاوێڵەیی کە براوەی (خەڵاتی بلە)یە دەشڵێت بەتەنھا لە پێناو خوا و مرۆڤایەتی ئەم کارە دەکەم بەتایبەت کاتێک دەبینم ناوچە سنورییەکانی ھەرێمی کوردستان و گوندەکان ھاوڵاتیانی نیشتیمانەکەمی تێدا دەژی و مین رێژکراوە، وەتائێستا ٥٤٠ ھەزار دۆنم زەویم پاککردوەتەوە لە مین و زیاتر لە ١٦٠ کەسی شەھید و کەم ئەندامم لە ناوچە مین رێژکراوەکاندا ھێناوەتە دەرەوە ، سەرەڕای ڕزگار کردنی چەندین ئاژەڵیش.
سەبارەت بەو ناوچەیەی کەزۆرترین مینی تێدا ھەڵگرتوەتەوە ئاماژەی بەوەشدا کە ناوچەی پێنجوێن زیاتر لە ملیۆنێک مینی تێدا ھەڵگرتوەتەوە و لەبەرامبەر دڵسۆزی دا وەک ڕێزگرتنێک لێی چەند شوێنیێکی وەک (گوند، قوتابخانە ، مەرز ،  بنکەی تەندروستی ) ھەمووی بە ناوی ھۆشیارەوە ناو نراوە.
باسیلەوەشکرد لەپەراوێزی کارەکانیدا چەندین جار قوربانی جەستەیی ھەبوە و ھەردو قاچەکانی لەدەستداوە و لە ئێستادا حەوت گۆڕی ھەیە و گۆڕەکانیش ھەریەکە لە شوێنەکانی (ھەڵەبجە ،روسیا، یابان ،سلێمانی ، تەبرێز، کرماشان پێنجوێن )و دەشڵێت ھەتا مابم بەردەوام دەبم لەخزمەت کردنی کورد و کوردستان.
لەئێستاشدا سەرقاڵی دروستکردنی مۆزەخانەیەک بۆ ئەو مینانەی کە لەناوچە جیاجیاکان ھەڵی گرتوەتەوە ئاماژە بەوە دەکات ، لەپێناو گەیاندن بە ئەم نەوە نوێیە کە گەورە دەبن و تا بزانن لەڕابردودا چی ڕویداوە ئەم مۆزەخانەیە دروست دەکەم و سەرجەم بۆمبەکانی تێدانمایش دەکەم.
