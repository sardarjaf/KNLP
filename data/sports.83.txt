ئەمڕۆش یارییەكانی تری هەفتەی پانزەیەمی بۆندس لیگا بەردەوامیان دەبێت  لە رووبەروو بوونەوەیەكی گرنگی ئەو هەفتەیەشدا یانەی بایرن میونشنی پاڵەوانی پێنج وەرزی رابردووی بۆندس لیگا لە یاریگای كۆمرز بانك ئارێنا دەبێتە میوانی یانەی ئینتراخت فرانكفۆرت  بۆ ئەو یاریەش پێشبینی دەكرێت یۆب هاینكسی راهێنەری یانە باڤارییەكە چەند گۆرانكارییەك لە پێكهاتەی یانەكەیدا بكات و پشوو بە بەشێك لە یاریزانە سەرەكیەكانی بدات  ئەویش تا دووربن لە پێكانەوە و لە یارییەكانی داهاتوودا سوود لە تواناكانیان وەربگرێت  بە تایبەتی لە كاتێكدا كە ئەو یانەیە لە 20 ی ئەم مانگەدا و لە ركابەرییەكانی قۆناغی سێیەمی جامی ئەڵمانیا لە یاریگای ئالیانز ئارێنا رووبەرووی یانەی بوروسیا دۆرتمۆند دەبێتەوە  لای خۆشیەوە ئەو راهێنەرە ئاشكرای كردووە : ئەركیان بەرامبەر بە فرانكفۆرت ئاسان نابێت  بەڵام لەو باوەرەدایە یاریزانانی یانەكەی بەرامبەر بەو یانەیە ئاستێكی زۆر بەرز پێشكەش بكەن و بە بردنەوەشیان لە فرانكفۆرت درێژە بە ئەنجامە باشەكانی ئەم دواییەیان بدەن  هەر لە یارییەكانی تری ئەو هەفتەیەدا یانەی بوروسیادۆرتمۆند لە یاریگای سیگناڵ ئیدونا پارك میوانداری یانەی ڤێردەربرێمەن دەكات و یانەی لایپزیگیش لە یاریگا و بەردەم هاندەرانیدا رووبەرووی یانەی ماینز دەبێتەوە  لە دوا یاری رۆژی شەممەشدا كە لە هەمان كاتیشدا یاری لوتكەی هەفتەی پانزەیەم دەبێت  هەردوو یانەی بوروسیامنشنگڵادباخ و شاڵكە بەیەكدەگەن .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
