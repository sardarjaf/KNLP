هەر چوار هەڵبژاردە لەم كۆمەڵەیەدا خاوەنی سێ خاڵن بۆیە هەریەك لەهەڵبژاردەكانی پیرۆ و كۆلۆمبیا هەوڵدەدەن سێ خاڵی یارییەكە لەبەرژەوەندی خۆیان بەدەست بێنن.
چاودێرانی وەرزشیش پێش بینی ئەوە دەكەن هەڵبژاردەی كۆلۆمبیا زەحمەتیەكی زۆر نەبینێت بۆ بەدەستهێنانی سێ خاڵی یارییەكە.
لەیارییەكی تری كۆپا ئەمریكا كەلەكاتژمێر دوانزەو سی خولەك بەرێوە دەچێت تیایدا هەردوو هەڵبژاردەی بەرازیل و فەنزویلا رووبەرووی یەك دەبنەوە.
هەڵبژاردەی بەرازیل لەئێستادا بەبارودۆخێكی نالەبار تێدەپەرێت و یاری رابردوو بەرامبەر كۆلۆمبیا شكستی هێنا بەگۆلێكی بێ بەرامبەرو لەهەمان یاریدا بەهۆی گرژی و ئاڵۆزی لەنێوان هەردوو هەڵبژاردە ئەستێرەكەی سامبا نەیمار داسیلڤا بەكارتی سوركرا دەرەوەی یاریگاو هەروەها بۆ چوار یاری سر كڕا، بۆیە ئەم یارییە بۆ هەردوو ڵبژاردە ئاسان نابێت و بەدەستهێنانی سێ خاڵی یارییەكە دەیان گەیەنێتە قۆناغی داهاتوو.
