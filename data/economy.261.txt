لەو بارەیەوە دڵزار ئیسماعیل بەڕێوەبەری گشتی تۆماری كۆمپانیاكان لەوەزارەتی بازرگانی‌و پیشەسازیی رایگەیاند، لەسەرەتای ساڵی 2017وە، 540 كۆمپانیا لەوەزارەتی بازرگانی‌و پیشەسازیی حكومەتی هەرێمی كوردستان خۆیان هەڵوەشاندۆتەوە، ئەوەش بەهۆی مایەپوچ بوون‌و قەیرانی داراییەوە بووە.بەڕێوەبەری گشتی تۆماری كۆمپانیاكان وتیشی، ئەو كۆمپانیایانەی مایەپوچ بوون بەشێكیان كۆمپانیای بیانین، كە ژمارەیان 120 كۆمپانیایەو 420 كۆمپانیای ناوخۆیش بەهەمان شێوە مایەپوچ بوون، ئەو كۆمپانیایانەش لەبواری بازرگانی گشتی‌و بەڵێندەرایەتی بیناسازی‌و بواری جیاوازەكانی تردا كاریان كردووە.ئەوەش لەكاتێكدایە، بەپێی ئەو ئامارەی لەوەزارەتی بازرگانی هەرێم هەیە سەبارەت بەناوو ژمارەی كۆمپانیاكان، لەهەرێم 22 هەزارو 358 كۆمپانیا هەیە، كە 19 هەزارو 365 كۆمپانیا ناوخۆین‌و 2 هەزارو 993 كۆمپانیاش بیانین.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
