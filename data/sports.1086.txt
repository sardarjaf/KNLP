لە درێژەی یاریەكانی قۆناغی 16ی جامی ئیتاڵیا یانەی لازیۆ لە ناو یاریگای ئۆلۆمپیكۆی تایبەت بەخۆی پێشوازی لە یانەی چیتا دێللا  كرد و یارییەكەشی بە چوار گۆڵ بەرامبەر بە گۆلێك لێبردەوە و خۆی گەیاندە قۆناغی چارەكی كۆتایی ئەو جامە.
هەر لە سەرتاوە یاریزانانی یانەی میواندار كۆنترۆڵی تەواوی نێو یاریگایان كرد و لە دەقیقەی 11چیرۆ ئیمۆبیلی گۆڵی پێشكەوتنی بۆ یانەكەی تۆمار كرد، دواتریش لە دەقیقەی 24 فیلیپی ئەندرسۆن گۆلێكی تری بۆ یانەكەی تۆمار كرد و جیاوازیەكەی دوو هێندە زیاد كرد ، لە درێژەی فشاری یانەی لازیۆ بۆ سەر گۆڵ یانەی میوان لە دەقیقەی 36 ئۆگۆستینۆ كامیل یانۆ بە هەڵە گۆڵێكی لە خۆیان كرد و لازیۆی كردە خاوەن گۆڵی سیێەم، پێش تەواو بوونی گێمی یەكەم بە دیاری كراوی لە دەقیقەی 41پابلۆ بارتۆ لۆمی گۆلێكی بۆ چیتا دیللا تۆمار كرد و جیاوازییەكەی كەم كردەوە و ئەو گێمەش بە سێ گۆڵ بەرامبەر گۆلێك بە سوودی یانەی میواندار تەواو بوو، لە گێمی دووەمیش باڵادەستی یاریزانانی لازیۆ درێژەی كێشا و لە دەقیقەی 84 چیرۆ ئیمۆبیلی جارێكی تر خۆی گەیاندەوە سەر گۆڵی چیتا دێللا و گۆڵی دووەمی خۆی و چوارەمی یانەكەی تۆمار كرد و یاریەكەش تا كۆتایی هەر بەو ئەنجامە مایەوە، بەم بردنەوەیەش لازیۆ بلتێكی قۆناغی چارەكی كۆتای جامی ئیتاڵیای مسۆگەر كرد.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
