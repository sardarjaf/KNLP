  ||  نەریمان سەرقاڵی بەرهەمێکی نوێیە  ||  ڕۆژێك لـەگـەڵ پێشــمەرگە لە قۆناغی کۆتاییدایە  ||  سوشمیتا سین بیری كاتە زێڕینەكانی دەكات  ||  نەجوا كەرەم: خۆشەویستی جوانترین بەڵایە  ||  (گوڵچین و خەیاڵەكانی ڕۆستەم) رووداوەكانی ساڵانی شەستەكانی سەدەی رابردوو زیندوو دەكاتەوە  ||  تەحسین تەها ، ئەو هونەرمەندەی شانۆی خوێند، بەڵام بووە ئەستێرەی گۆرانیی كوردی  ||  ماریا: جنێڤەر لۆپێز ناناسم  ||  ئالین داوای یەكێتی كوردان دەكات  ||  هویام نازناوی باشترین دایكی بەدەستهێنا  ||  سۆناكشی و مالیكا هەرایەكی گەورەیان لە نیپال نایەوە  ||  لە كوردستاندا.. هونەرێكی ون... تاریق كارێزی  ||  جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم  ||  كوردستان هاوشانی جیهان فیلمەكانی هۆڵیود نمایش دەكات  ||  ئەو ساتانەی ناسڕێنەوە (ئەو بینەرانەی لە یاد ناچن) ... ئەحمەد سالار  ||  دونیا: هونەری كوردی لە پێشكەوتندایە  ||  براد بێت خیانەت لە ئەنجلینا دەكات  ||  كیم لەبەر ئەنتەرنێت كوبای جێهێشت  ||  دیزی شا دژی هاوسەرگیری سەلمان خانە  ||  كیت هێشتا وەفادارە بۆ لیۆناردۆ  ||  شۆرشڤان صدیق شڕۆ: پێویستە لە كلیپدا تایبەتمەندییەكانی كۆمەڵگای كوردی لەبەرچاو بگیرێت
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
خانمە هونەرمەند هۆزان جانێ یەكێك لەو هونەرمەندانەیە كە ماوەیەكی زۆرە لە بواری گۆرانی و موزیكدا خزمەت بە هونە�
سەرەڕای ئەوەی كەسانێك رەخنە لە هەندێك كلیپی كوردی دەگرن بەوەی كە لە ئاستی پێویست نییە و لەرووی سیناریۆە كەموك
به‌م دواییه‌ هه‌واڵی بڕینه‌وه‌ی مه‌مكه‌كانی ئه‌ستێره‌ی سینه‌مایی جیهانی و باڵیۆزی نه‌ته‌وه‌ یه‌كگرتووه‌كان ئه‌نجلینا جۆلی و به‌ ویستی خۆی، بوو به‌ سه‌ر دێڕی هه‌واڵه‌ جیهانییه‌كان و هه‌ر یه‌ك به‌ جۆرێك لێكدانه‌وه‌ی بۆ كرد.
دوای تێپه‌ڕبوونی ماوه‌یه‌ك ئینجا ئه‌نجلینا هه‌واڵه‌كه‌ی ئاشكرا كرد و روونیشی كرده‌وه‌ له‌ ترسی ئه‌وه‌ی تووشی شێرپه‌نجه‌ نه‌بێت له‌به‌ر ئه‌وه‌ی هه‌ڵگری جینێكی مه‌ترسیداره‌ كه‌ ناسراوه‌ به‌(BRCA1) و ئه‌گه‌ری توووشبوون به‌ شێرپه‌نجه‌ی مه‌مك زیاد ده‌كات، بڕیاریدا هه‌ردوو مه‌مكی ببڕێته‌وه‌، پێشتر دایكی ئه‌نجلینا به‌هۆی تووشبوونی به‌ شێرپه‌نجه‌ گیانی له‌ ده‌ستدا بوو، بۆیه‌ له‌ ترسی ئه‌وه‌ی منداڵه‌كانی بێ دایك نه‌بن و وه‌ك جۆرێك له‌ خۆپاراستن مه‌مكه‌كانی بڕيیه‌وه‌.
ئه‌نجلینا له‌ نامه‌یه‌كدا كه‌ ئاراسته‌ی هه‌موو دایكانی كردبوو دوای نه‌شته‌رگه‌رییه‌كه‌ ده‌ڵێت: منداڵه‌كانم هه‌ست به‌ ترس و دڵه‌ڕاوكێ ناكه‌ن، ته‌نیا ئه‌وه‌ نه‌بێت كه‌ شوێنی نه‌شته‌رگه‌ریه‌كه‌ به‌ له‌شمه‌وه‌ دیاره‌، من هه‌مان دایكی پێشووم و پێویسته‌ منداڵه‌كانم ئه‌وه‌ بزانن كه‌ خۆشمده‌وێن و ئه‌م كاره‌شم له‌ پێناو ئه‌وان ئه‌نجامداوه‌ و ئاماده‌م هه‌موو شتێك بكه‌م ته‌نیا بۆ ئه‌وه‌ی به‌ خۆشگوزه‌رانی بژین، سه‌باره‌ت به‌ لایه‌نی مێیه‌تی دوای نه‌شته‌رگه‌رییه‌كه‌ ده‌ڵێت: هه‌ست ناكه‌م له‌ پله‌ و پایه‌م كه‌م بووه‌ته‌وه‌، هه‌ست به‌ هێز ده‌كه‌م، چونكه‌ بڕیارێكی یه‌كلاكه‌ره‌وه‌م داوه‌ كه‌ هیچ له‌ مێیه‌تیم كه‌م ناكاته‌وه‌.
جۆن فۆدیتی باوكی ئه‌نجلینا جۆلی بێ ئاگایی خۆی له‌م نه‌شته‌رگه‌رییه‌ی كچه‌كه‌ی راگه‌یاند‌ و وتی : من له‌ رێگای ده‌زگاكانی راگه‌یاندنه‌وه‌ ئه‌و هه‌واڵه‌م زانی، فۆدیت كه‌ بۆ ماوه‌ی دوو ساڵ هیچ پێوه‌ندییه‌كی له‌گه‌ڵ كچه‌كه‌ی نه‌مابوو، ئه‌نجلینای به‌ كه‌سێكی به‌هێز و بێ وێنه‌ وه‌سف كرد، به‌ڵام له‌ هه‌مان كاتدا سه‌رسوڕمانی خۆی به‌م هه‌واڵه‌ ده‌ربڕی، چونكه‌ دوو رۆژ به‌ر له‌وه‌ی نه‌شته‌رگه‌رییه‌كه‌ ئه‌نجام بدات كچه‌كه‌ی خۆی بینی بوو و به‌ هیچ شێوه‌یه‌ك باسی نه‌شته‌رگه‌ری له‌گه‌ڵ نه‌كردبوو، سه‌ره‌ڕای ئه‌مه‌ش بڕیاره‌كه‌ی به‌ هه‌ڵه‌ نه‌زانی و له‌ دیمانه‌یه‌كدا له‌گه‌ڵ رۆژنامه‌ی نیویۆرك ده‌یلی نیوز سه‌باره‌ت به‌م هه‌نگاوه‌ی ئه‌نجلینا وتی: ناتوانم خۆشه‌ویستيی خۆم بۆ ئه‌نجلینا وه‌سف بكه‌م، دوو رۆژ به‌ر له‌ نه‌شته‌رگه‌رییه‌كه‌ بینیم له‌گه‌ڵ براد بێت بوو و به‌شداریمان له‌ ئاهه‌نگی له‌ دایكبوونی جیمی برای كرد، به‌ڵام هیچم نه‌زانی ده‌رباره‌ی نه‌شته‌رگه‌رییه‌كه‌، دواتر له‌ رێگای میدیاكانه‌وه‌ هه‌واڵه‌كه‌م زانی و بووه‌ مایه‌ی سه‌رسوڕمانی من، به‌ڵام زۆریش خۆشحاڵ بووم كاتێك زانیم به‌و هێز و وره‌ی به‌رزه‌وه‌ رووبه‌ڕووی حاڵه‌تێكی ناخۆشی له‌م جۆره‌ بووته‌وه‌ ته‌نیا بۆ‌ ئه‌وه‌ی منداڵه‌كانی بێ دایك نه‌بن قوربانی به‌ جه‌سته‌ی خۆی داوه‌، ئه‌مه‌ش بۆ من مایه‌ی سه‌ربه‌رزییه‌.
شایه‌نی باسه‌ له‌ ساڵی 2011 ناكۆكییه‌كی زۆر له‌ نێوان ئه‌نجلینا و باوكی هه‌بوو دوای ئه‌وه‌ی باوكی ئه‌نجلینا به‌ تووش بوون به‌ چه‌ند نه‌خۆشییه‌كی ده‌روونی وه‌سف كرد، له‌ به‌رامبه‌ردا ئه‌نجلینا باوكی خۆی به‌ خیانه‌ت كردن له‌ دایكی تۆمه‌تبار كرد، به‌ڵام براد بێت توانی ئه‌م ناكۆكیه‌ی نێوانیان چاره‌سه‌ر بكات و ئاشتیان بكاته‌وه‌.
