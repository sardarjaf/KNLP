ئەنجومەنی شارەوانی خان بەنی سەعدی سەر بە پارێزگای دیالە لەلایەن ژمارەیەك هاووڵاتییەوە سوتێنرا.
لەمبارەیەوە مولازمی یەك مەحمود عوبێد ئەفسەر لە پۆلیسی شارەدییەكە هەواڵەكەی پشتڕاستكردەوەو بەڕێگای كوردستانی راگەیاند:- بەهۆی بێدەنگبوون لەسەر ئەو تەقینەوەیەی كەسێ رۆژ بەر لەئێستا لەناو بازاڕی شارەدێی خان بەنی سەعدی سەر بە پارێزگای دیالە ئەنجامدرا، ژمارەیەك لەهاووڵاتیانی دانیشتووی شارەدێیەكە هەڵیانكوتاوەتە سەر بینای ئەنجومەنی شارەوانی شارەدێیەكە و ئاگریان تێبەرداو سوتاندیان.
گوتیشی: لەئێستاشدا گرژییەكی بەهێز لەنێوان سوننەو شیعەكانی ئەو شارە دروستبووە، ئەویش دوای ئەوەی كە لەلایەن چەكدارە شیعەكانەوە پێنج گەنجی سوننە مەزهەب وەكو تۆڵەی ئەو تەقینەوەیە رفێنران.
