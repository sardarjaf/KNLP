نه‌جات عه‌بدلواحید یه‌كێك بوو له‌ یاریزانه‌ هه‌ره‌ به‌تواناكانى شارى هه‌ولێر له‌ دایكبووى ساڵى 1948ی شارى هه‌ولێره‌،له‌ تیپه‌ میللیه‌كانی قه‌لاَ و ڤێستا یاریكردووه‌ دواتریش بۆ یانه‌كانى برووسك و ئه‌نبار و ته‌ئاخى و هه‌ولێر یاریكردووه‌ زیاتر له‌ بیست ساڵ خزمه‌تی وه‌رزشی كردووه‌ و یه‌كێكه‌ له‌ باشترین هێرشبه‌ركانی كوردستان و عێراق ئێمه‌ش له‌ نزیكه‌وه‌ ئه‌م دیمانه‌یه‌مان له‌گه‌ڵى ئه‌نجامدا.
- پێشتر زۆر باشتر بوو له‌ ئه‌مرِۆ، هۆكاره‌كه‌شى بۆ ئه‌وه‌ ده‌گه‌رِێته‌وه‌ ئه‌و كات وه‌رزش ئاره‌زوو بوو، به‌لاَم ئێستا هه‌مووى پێچه‌وانه‌یه‌ گه‌نجانمان هه‌یه‌ كه‌س نییه‌ پێیان رِابگه‌یه‌نن و بۆ ئه‌وه‌ى هانده‌رانیش بچنه‌ یاریگا وسه‌یرى یارییه‌كانى یانه‌كانى خۆمان بكه‌ن نازانن هۆكارى چییه‌ هانده‌ران ناچنه‌ یاریگا.
- خۆشترین یاده‌وه‌ریم ئه‌وه‌ بوو له‌ حه‌بانیه‌ یاریمان ده‌كرد گۆلى یه‌كسان بوونم تۆماركرد وئه‌و كات له‌گه‌ڵ شورِته‌ یاریم ده‌كرد.
-من كه‌سێكى هێمن بووم، به‌لاَم ئێستا له‌وه‌ نیگه‌رانم وه‌رزش له‌ شارى هه‌ولێر نه‌ماوه‌ و به‌ره‌و كزبوون چووه‌ ئه‌گه‌ر چه‌ند یاریگا و هۆلێكمان بۆ بكرێت ئه‌و كارێكى باشه‌ .
- كه‌ وه‌رزشم ده‌كرد دایك و باوكم ده‌هاتنه‌ یاریگا سه‌یرى یاری كردنى منیان ده‌كرد زیاد-ى برام له‌ ئه‌تله‌س یارى ده‌كرد ئامۆزاكانم یاریزانى باش بوون، به‌لاَم من له‌ هه‌موویان باشتر بووم .
-هه‌رده‌م خۆم به‌ قه‌رزارى ناسره‌ فه‌ندى ده‌زانم، چونكه‌ منى دۆزیه‌وه‌ و هه‌موو هه‌ولێر منیان خۆشده‌ویست ته‌نیا له‌به‌ر جوانى ره‌وشتم
-زۆر به‌كه‌مى یارى ده‌كه‌م،چونكه‌ وه‌رزش تاریك بووه‌ له‌ به‌رچاوم ئه‌و هه‌موو خزمه‌تم بۆ شارى هه‌ولێر كرد، هیچ حیسابم بۆ نه‌كرا.
- ئه‌وانه‌ نایانه‌وىَ وه‌رزشه‌وانه‌كان نزیكى وه‌رزش بكه‌ون،با ئه‌وان یاریگا دروست بكه‌ن و ئێمه‌ش یاریزان ده‌ست نیشان بكه‌ین بزانه‌ چ تیپێك دروست ده‌كه‌ین، ئه‌گه‌ر باری داراییم باش بوایه‌، ئێستا تیپێكی میللیم دروست ده‌كرد و ده‌مكرد به‌یانه‌.
- كاتى خۆى به‌نیاز بوون پارچه‌ زه‌ویه‌كمان بده‌نىَ، كه‌چى تا ئێستا نازانم چى به‌سه‌ر هات سوودی وام لێیان نه‌بینیوه‌.
