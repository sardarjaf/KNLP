کارزانی ته‌مه‌ن (12) ساڵ جانتای له‌ کۆڵه‌و دیاره‌ بۆ قوتابخانه‌ ده‌چێت، له‌وسه‌ری کۆڵانه‌ که‌ کارزان  هه‌نگاو ده‌نێت   به‌ناوه‌ڕاستی کۆڵانه‌که‌دا ده‌په‌ڕێته‌وه‌ له‌ناکاو ئۆتۆمۆبیلێك به‌خێرایی دێتو ده‌گاته‌ سه‌ر کارزان، ده‌نگی ئیستۆپی ئۆتۆمۆبیله‌که‌ سه‌رنجی  رێبواران  راده‌کێشێت .
کارزان ده‌که‌وێته‌ ژێر ئۆتۆمۆبیله‌که‌ .
ماڵی نه‌به‌ز و ناسکه‌ یه‌ .
ناسکه‌ی ته‌مه‌ن (38)ساڵ له‌چێشتخانه‌یه‌ ده‌ست ده‌بات له‌سه‌لاجه‌که‌ هه‌ندیك حه‌ب ده‌رده‌هێنێ و به‌په‌رداخێك ئاوه‌وه‌ ده‌ی خواته‌وه‌  ، نه‌به‌زی ته‌مه‌ن (40) ساڵ به‌توڕه‌یی دێته‌ ژوورێو  ڕوو ده‌کاته‌ ناسکه‌ی خێزانی .
له‌م کاته‌دا ده‌نگی زه‌نگی ده‌رگای حه‌وشه‌ دێت له‌ سه‌ر یه‌ك... نه‌جارێك و نه‌دوو ، به‌شێوه‌یه‌کی به‌رده‌وام له‌ ده‌رگا ده‌درێت ، هه‌ر بۆیه‌ ناسك و نه‌به‌ز به‌ په‌ له‌ به‌ره‌و ده‌رگای حه‌وشه‌ هه‌نگاو ده‌نێن .
ژورێکی خه‌سته‌خانه‌یه‌ .
کارزان له‌سه‌ر قه‌ره‌وێڵه‌یه‌ك پاڵکه‌وتووه‌  ده‌ستی چه‌پی به‌له‌فاف پێچراوه‌ ...ناسکه‌ به‌لای سه‌ری کوڕه‌که‌وه‌یه‌تی ماچی ده‌کات ،  نه‌به‌زی باوکیشی به‌رامبه‌ریانه‌ .
له‌م کاته‌دا نه‌به‌ز ده‌گاته‌ لای ئۆتۆمۆبیله‌که‌ی و به‌ده‌ستێکی ده‌رگای ئۆتۆمۆبیله‌که‌ی ده‌کاته‌وه‌و به‌ده‌سته‌که‌ی تری ته له‌فوونه‌که‌ی به‌گوێیه‌وه‌ گرتووه‌ سه‌رقاڵی گفتووگۆیه‌  واته‌ ته‌واکه‌ری دیمه‌نی (4 و 5) .
ناسك و نه‌به‌زو کارزان هه‌موو پێکه‌وه‌ له‌سه‌ر مێزی نان خواردن خه‌ریکی نانخواردنن .
ناسك که‌وچێکێك شۆربا ده‌کات به‌ده‌م کارزانه‌وه‌ پاشان به‌ده‌م نه‌به‌زه‌وه‌ ..
ناسك له‌سه‌ر قه‌نه‌فه‌ی ژووری دانیشتن خه‌وی لێکه‌وتووه‌ ، له‌م کاته‌دا ده‌نگی ده‌رگا داخستندێت کارزان دێته‌ ژورێ .ناسک به‌ئاگادێت.
نه‌به‌ز له‌سه‌ره‌تادا باوه‌ش به‌ ناسکدا ده‌کات وهه‌ڵیده‌گرێ و ده‌یبات بۆ ژوری نوستن .
کازان به‌دواوه‌یانه‌ .
ناسک به‌ده‌موچاویه‌وه‌ دیاره‌ که‌نه‌خۆشه‌و له‌لای دکتۆره‌ وپاشان ڕه‌چه‌ته‌یه‌کی لێوه‌رده‌گرێ وهه‌لده‌سێت و ده‌ڕوات ده‌مووچاوی بێتاقه‌تییه‌کی زۆری پێوه‌ دیاره‌.
ژووری دانیشتنه‌و ناسك کۆکه‌یه‌کی زۆریه‌تی کارزان په‌رداخێك ئاو  زه‌رفێك حه‌ب بۆ دایکی ده‌هێنێت ، پاشان دایکی چه‌ند ده‌نکێك حه‌ب ده‌رده‌کات و به‌په‌رداخه‌ ئاوه‌وه‌که‌وه‌ ده‌یخواته‌ ..
ئۆتۆمۆبیله‌که‌ی نه‌به‌ز ده‌بینرێت له‌ نێو شه‌قامێکی شاردا ، نه‌به‌ز له‌گه‌ڵ لێخورینی ئۆتۆمۆبیله‌که‌ی له‌هه‌مان کاتدا سه‌رقاڵی گفتووگۆیه‌ له‌گه‌ڵ شه‌رمندا  که‌ له‌پاڵیدا دانیشتووه‌.
له‌ حه‌وشه‌ی قوتابخانه‌یه‌ کۆمه‌ڵی قوتابی وه‌ستاون وکارزانیش له‌ نێویاندایه‌ و مامۆستایه‌کیش کۆمه‌ڵێ کارتی ره‌نگاو ڕه‌نگی به‌ده‌سته‌وه‌یه‌و دابه‌شی ده‌کات به‌سه‌ر قوتابییه‌کان به‌پێی ناوه‌کانیان
نه‌به‌ز ده‌چێته‌ لای سه‌ری ناسك و ده‌ست ده‌بات به‌تانییه‌که‌ی لا ده‌بات  ده‌بینێت نامه‌یه‌ك له‌ ده‌ستی ناسکدایه‌و هیچ جووڵه‌ی نییه‌ .. نه‌به‌ز ره‌نگی تێك ده‌چێ و شپرزه‌ ده‌بێت و ده‌ست ده‌خاته‌سه‌ر ناوچه‌وانی و پاشان  لێدانی دڵی ده‌گرێت و هاوار ده‌کات .
ته‌واوکه‌ری دیمه‌نی (14) یه‌ هه‌ندێك له‌ قوتابیان کارتیان وه‌رگرتووه‌و چه‌ند قوتابییه‌کی لێماوه‌ کارزان یه‌کێکه‌ له‌وقوتابیانه‌ی له‌وێیه‌.‌
ته‌واوکه‌ری دیمه‌نی (15)یه‌ .
نه‌به‌ز پاش گریان چاوه‌کانی ده‌سڕێ و نامه‌که‌ له‌ده‌ستی ناسك ده‌رده‌هێنێ و ده‌ست ده‌کات به‌خوێندنه‌وه‌ی .
له‌م کاته‌دا ده‌نگی کارزان له‌ده‌روه‌ ده‌بیسترێ و هاوار ده‌کات  وده‌رگای ژووره‌کان ده‌کاته‌وه‌و تاده‌گاته‌  ژووری نوستنه‌که‌ی دایک و باوکی.
نه‌به‌ز له‌ژووری دانشتنه‌و کارزان پاڵکه‌وتووه‌و سه‌ری له‌سه‌ر رانیی باوکی داناوه‌و ئه‌ویش ده‌ست به‌سه‌ریا دێنی و به‌  ته‌له‌فون له‌گه‌ل که‌سێکدا گفتووگۆ ده‌کات .
