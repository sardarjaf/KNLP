لە بەرامبەر بەدەم نەهاتنەوەی هاوڵاتیان لە كاتی سەردانی كردنیان بۆ نەخۆشخانەی شەهید هەژار لە شارۆچكەی كەلار، قائیمقامی شارۆچكەی ناوبراو چوار پزیشك سزا دەدات و دوو نویرینگەش دادەخات .
شەهاب ئەحمەد قائیمقامی شارۆچكەی كەلار بە ڕێگای كوردستانی ڕاگەیاند" ئاگاداری ئەوەم كە ماوەیەك ژمارەیەك پزیشكی پسپۆر بە هۆی پێنەدانی پارەی هاندانی تایبەت مانیان گرتوە و نایەنە سەر كارەكانیان تەنها بۆ حاڵەتی پیویست نەبێ، بۆیە دوای سەردانی كردنم بۆ نەخۆشخانەی فریاكەوتنی شەهید هەژار كارمەدانی تەندروستی پێیان ڕاگەیاندم ئەو پزیشكانە كە مانیان گرتوە لە كاتی هاتنی حاڵەتی لەناكاو بانگیان دەكەین بۆ بینینی نەخۆشەكە نایەن و نەخۆشەكە نابینن و هاوڵاتیانیش گلەیی دەكەن ".
ناوبراو،وتیشی: "بۆیە وەك قائیمقامی شارۆچكەی كەلار سزای غیابوونم بەسەر چوار لەو پزیشكە پسپۆرانە دا كە لە لایەن كارمەندانی تەندروستیەوە بانگ دەكرێن بۆ بینینی نەخۆش و حاڵەتە لە ناكاوەكان و ئامادەنین و ئاگاداریانیشم كردەوە ئەگەر كاری لەو شێوەیە دووبارە بێتەوە ئەوە سزای قورس تر ئەدرێن ".
