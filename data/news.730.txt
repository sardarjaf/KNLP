ھونەرمەندی گۆرانیبێژی لاو " سەرکۆ سەردار" لەماوەیەکی کورتی تەمەنی ھونەریدا بەدەنگە خۆشەکەی توانیوێتی ھەوادارێکی باش لەخۆی کۆبکاتەوە، ئەم ھونەرمەندە ھەرچەند زیاتر گۆرانی ھونەرمەندانی تر دەڵێتەوە، بەڵام وەکو خۆی ئاماژەی پێدەکات بە ستایلی خۆی دەیانڵیتەوە.
سەرکۆ سەردار ساڵی ١٩٨٩ لەگەرەکی عەلی کەمالی شاری سلێمانی لەدایک بووە،ھەرلەمنداڵییەوە حەزی بۆ گۆرانی ووتن ھەبووە، یەکەم بەرھەمی ساڵی ٢٠١٤ بەناوی (نێو نەمام) بڵاو کردەوە کەدەنگدانەوەیەکی باشی ھەبوو لەناو خەڵکدا.
سەرکۆ سەردار: ساڵی ٢٠٠٧ لەسەنتەری ئازادی لاوان و دواتر سەنتەری گەنجان لە سلێمانی، بەگۆرانی ووتن بەشداریم لەچەندین فێستیڤاڵی ھونەری و یادەکانی نەورۆزو سەری ساڵدا کرد، ئەمەش رێگەیەکی باش بوو بۆ دروستبوونی بەرھەمی تایبەت بەخۆم.
سەرکۆ سەردار: بێگومان ھەموو ھونەرمەندێک پێویستە ستایلی کارکردنی خۆی بدۆزێتەوەو بتوانێت کارەکانی بەوستایلە بکات، ستایلی کارکردنی من رۆژئاواییە، بەلام دەتوانم بە ستایلی رۆژھەڵاتیش کار بکەم.
سەرکۆ سەردار:شارەزایم ھەیە،دەنگەکان جیا دەکەمەوە، بەڵام کەم مەقام دەڵێم، چونکە من زیاتر ئیش لەسەر بەستە دەکەم.
سەرکۆ سەردار: داوام لێ کراوە لەگەڵ ھونەرمەندی کچ وکوریش کاری دوێت بکەم، بەڵام لەئێستادا واپێویست دەکات تەنھا بەرھەمی تایبەتی خۆم دروست بکەم تاکاتێکی دیاریکراو.
سەرکۆ سەردار: ناشەرمن نیم بەڵام وادەردەکەوم، کەسێکی زۆر کراوەو کۆمەڵایەتم، بەڵام کەم دووم زۆر قسە ناکەم.
سەرکۆ سەردار: کلیپی دووەمم بەناوی "سەفەر" پەیامێکە بۆ گەنجان کەبیر لەجێھێشتنی کوردستان نەکەنەوە، بەڵام بێگومان ژیانی ھەر کەسێک جیاوازەو ئەمەش کاریگەری دەکاتە سەر بریارێکی لەو شێوەیە.
سەرکۆ سەردار: خۆم گۆرانییەکانم ھەڵدەبژێم، کەسێکی تایبەت نیە پێشنیاری گۆرانیەکانم بۆ بکات، بەڵام بەھاوکاری خەڵک، ھەندێک جار کەسێک پێم دەڵێت ئەو گۆرانیە بڵێرەوە بۆ دەنگی تۆ باشە، منیش گۆرانیەکە دەڵێمەوە، چونکە من بۆ خەڵک گۆرانی دەڵێم، تێبینی و سەرنجی خەڵک بۆ من گرنگە.
سەرکۆ سەردار: لەگەڵ بەشێکی زۆر لەھونەرمەندان پەیوەندیم باشە،بەتایبەتی ھونەرمەندان(سالار مەحمود وعەتا ئەحمەدو کەمال محەمەدو پەیوەند جاف).
سەرکۆ سەردار: خەڵک داوای کاری لایڤ موزیک دەکەن، کارێکی باشەو لەھەموو دنیادا شەوە ئاھەنگ ولایڤ موزیک ھەیە، پێشوازییەکی باشی لێدەکرێت لەلایەن خێزان و گەنجانیشەوە.
سەرکۆ سەردار: پەیامی سەرەکی من پەیوەندی ھاورێیەتی نێوان ھونەرمەند و خەڵک، بڵاوکردنەوەی خۆشەویستی و راستگۆیی و سادەیی، ئیتر بەسە خۆ دورخستنەوەی ھونەرمەندان لەخەلک.
سەرکۆ سەردار: زۆر ئیشم کردووە، سێ ساڵ و نیو فەرمانبەربووم لەوەزارەتی ناوخۆ، بەڵام بەھۆی سەرقاڵیم بەکاری ھونەرییەوە نەمتوانی بەردەوام بم و دەستم لەکارکێشایەوە.
سەرکۆ سەردار: تەنھا گۆرانیەک کەلەساڵی ٢٠٠٨ لەشەوە ئاھەنگێک ووتم بۆ کەسێکی تایبەتی ژیانم ووت بەناوی (شەوێکەو ئەمشەو)، بەڵام لەرابردوو مایەوە.
سەرکۆ سەردار: دەبیت ھاورێت بێت، پێش ئەوەی خۆشەویستت بێت و کەسێکی سادەو کراوە بێت، لەسەرکەوتن و شکستەکاندا لەگەڵمدا بێت، متمانەیەکی باشی ھەبێت، چونکە  من کاری ھونەری دەکەم، دەبێت لەشێوازی کارەکەم تێبگات.
سەرکۆ سەردار: بێ گومان دەبێت ھەڵبژاردنی ھۆنراوە رەنگدانەوەی ناخی ھونەرمەند بێت و نزیک بێت لێیەوەو حەزی لێی ھەبێت.
سەرکۆ سەردار:بەگشتی گوێ لەھەموو ھونەرمەندێک دەگرم،بەتایبەت زۆر سەرسامم بە ھونەرمەندی یۆنانی(نیکۆس ڤێرتس) زۆر تایبەتە لام، ھونەرمەندە کوردەکانیش وەک(محەمەدی ماملێ ومیکائیل وزیاد ئەسعەد وعەدنان کەریم).
سەرکۆ سەردار: بێگومان ھونەرمەند بەدەر لە کارەھونەرییەکان کاری تریشی لەسەرە بەتایبەت کاری خۆبەخشی لەچەندین کاری خۆبەخشیدا بەشداریمکردووە کۆنسرێتیشم بۆ ئاوارەکانی سوریا کردووە بەخۆبەخشی.
سەرکۆ سەردار: سلێمانی واتە سەھۆڵەکە، یەکەمین دەرکەوتنیشیم ھەر لە سەھۆڵەکە بوو لەسەر شەقام لەگەڵ چەند ھاورێیەکی تر کاری ھونەریمان دەکرد.
