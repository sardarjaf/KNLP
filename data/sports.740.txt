دی خیا گۆڵپارێزی پێشووی یانەی ئەتڵەتیکۆ مەدرید ئیسپانی و ئێستای مان یونایتدی ئینگلیزی دوپاتی کردەوە کە ئەتڵەتیکۆ مەدرید شایەنی ئەوەبوو ببێتە پاڵەوانی چامپیۆنز لیگ.
لەلێدوانێکیدا بۆ ڕۆژنامەی ئاسی ئیسپانی دی خیا وتی: "پێم وابێت ئەتڵەتیکۆ مەدرید یەکەم رکابەری وەکوو یانەکانی بەرشلۆنە و بایرن مونشنە، لە یاریی کۆتایی بەرانبەر ڕیاڵ مەدرید بەهێزتربوو و شایەنی نازناوەکەبوو".
وتیشی: "نەگریام بەڵام زۆر دڵگرانبووم کە شکستیان هێنا، ئەتڵەتیکۆ لەم چەند وەرزەی ڕابردوودا بەخت یاوەری نەبوو، ئەگەر نا دەبوو یەک جاریش نازناوی چامپیۆنز لیگیان ببردایە، بەڵام ئێستاش باوەڕیان بەخۆیان هەیە کە بتوانن جارێکی تر بگەڕێنەوە یاریی کۆتایی و ئەو نازناوە ببەنەوە".
لەکۆتاییدا دی خیا رایگەیاند، من چەند وەرزێک لەو یانەیەبووم، ئەوە یانەیەک جەنگاوەرە، هەموو شتێکیان پێشەکش بەمن کرد، زۆر یارمەتیاندام، ئەوان بەردەوام لە دڵی مندان.
جێی ئاماژەیە لە یاریی کۆتایی ئەم وەرزەی خولی یانە پاڵەوانەکانی ئەورپا یانەی ڕیاڵ مەدرید بە لیدانی یەکلاکەرەوە لە یانەی ئەترڵەتیکۆ مەدریدی بردەوە.
