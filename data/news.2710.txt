لەقەزای شارەزوور یەکەمین سیمپۆزمی مەولەوی شاعیر ئەنجامدرا، ئامانجیش لێی بەرزکردنەوەی ئاستی زانکۆی ھەڵەبجەیە بۆ ئاستی زانکۆکانی جیھان.
لەوبارەیەوە نالی ئەدھەم سەرۆکی لیژنەی ڕاگەیاندنی سیمپۆزمی مەولەوی لەلێدوانێکدا بە SNNی ڕاگەیاند": وەک بەشی زمانی کوردی شارەزووری سەر بەزانکۆی ھەڵەبجە، یەکەمین سیمپۆزمی مەولەویمان ئەنجامدا لەژێر ناوی مەولەوی ڕابەری پێچەوانە بوون لەئەدەبی کوردیدا.
وتیشی":لەسیمپۆزەکەدا چەند ئامانجێکمان ھەیە ،لەوانەش خستنەڕوی لایەنێکی دیکەی زانستی و ئەدەبییە لەسەر ژیانی مەولەوی کە لە دوو پانێڵدا پێشکەش دەکرێت.
لای خۆشیەوە دکتۆر فاروق ڕەزا سەرۆکی بەشی کوردی شارەزوور لەلێدوانێکدا بەSNNی ڕاگەیاند":بەپلەی یەکەم ئامانجمان لایەنە ئەکادیمیەکەیەتی ،چونکە ئاستی زانکۆکەمان بەرز دەکاتەوە بۆ ئاستی جیھانی، و ٨ توێژینەوەی زانستی تێدا پێشکەش دەکرێت.
