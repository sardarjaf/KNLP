لەدیدارێكی دۆستانەشدا، كە هەریەك لە هەردە رەوف، لێپرسراوی نوێنەرایەتی ئۆڵۆمپی سلێمانی، زانا قادر، ئەندامی مەكتەبی تەنفیزی لیژنەی ئۆڵۆمپی، هادی كەریم، جێگری سەرۆكی یەكێتی تۆپی پێی كوردستان‌و جەمال عەلی، بەڕێوەبەری وەرزشی سلێمانی ئامادەیبوون، بەئاماژەكردن بۆ هەلومەرجی ئێستای عیراق‌و ئەو قەیران‌و كێشانەی لەئارادان، گفتوگۆ لەبارەی بارودۆخی وەرزش لەعیراقدا كراو كاریگەرییە نێگەتیڤەكانی لەسەر ئاستی وەرزش بەگشتی‌و وەرزشكاران هەڵسەنگێنرا.
لەدیدارەكەدا، پاش ئەوەی مەلا بەختیار، دۆستەكانی بەگەرمی بەخێرهێناو سوپاسی ماندبوونی كردن، كە سبەی نوێنەرایەتی لیژنەی ئۆڵۆمپی عیراق لەهەڵەبجە دەكەنەوە‌و وتی: هەڵەبجە شایانی هەموو خزمەتكردنێكە، چونكە چەندە خۆم بەخانەقینی دەزانم، ئەوەندەش خۆم بەهەڵەبجەیی دەزانم..
هاوكات بەكورتی سەرنجەكانی لەسەر كۆی بارودۆخی عیراق بەگشتی‌و وەرزش بەتایبەتی لەناو ئەو قەیرانانەدا خستەڕوو، كە كاریگەری نێگەتیڤیان لەسەر رەوتی وەرزش بەگشتی داناوەو بەئاماژەكردن، بۆ ئاستی وەرزش لەناوچەكە بەتایبەتی و وڵاتانی عەرەبی، باوەڕی خۆی نیشاندا، كە بۆ ئەوەی رەوتێكی وەرزشی تەندروست لەعیراقدا گەشە بكات، پێویستە ئاسایش‌و ئارامی، توانای دارایی و پێویستییە وەرزشییەكان زیاتر لەوەی هەیە دابین بكرێ‌.
هەروەك رەعد حەمودی، سەرۆكی لیژنەی ئۆڵۆمپی عیراق، بارودۆخی وەرزشی بە بەشێك لەكۆی بارودۆخی عیراق ناوبردو ئاماژەی بۆ ئەوەكرد: سەرەڕای كێشەو قەیرانەكان، بەڵام هەوڵمانداوەو توانیومانە ژمارەیەك دەستكەوت بەدەستبهێین.
هەر لەدرێژەی كۆبوونەوەكەدا، ئاماژەی بە رۆڵ‌و هەوڵەكانی لێپرسراوی دەستەی كارگێڕی كرا، بۆ كردنەوەی لیژنەی نوێنەرایەتی ئۆڵۆمپی عیراق لەهەڵەبجە، هەروەك چۆن لەرابردووداو ئەو كاتەی سەرۆكی لیژنەی ئۆڵۆمپی كوردستان بووە، هەمیشە خەمخۆرێكی جدی وەرزش‌و وەرزشكارانی كوردستان بووە.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
