ئێواره‌ی‌ ئه‌مڕۆ نرخی‌ دۆلار به‌رزبوونه‌وه‌ی‌ زیاتری‌ به‌خۆیه‌وه‌ بینی‌ ‌و به‌جۆرێك نرخی‌ 100 دۆلاری‌ ئه‌مریكی‌ گه‌یشته‌ 137 هه‌زار ‌و 750 دینار.
ئه‌مه‌ له‌كاتێكدایه‌ كه‌ به‌یانی‌ ئه‌مڕۆ یه‌كشه‌ممه‌ نرخی 100 دۆلاری ئه‌مریكی به‌ 135 هه‌زار و 500 دینار بوو.
ئاكام عه‌بدوڵا، له‌ نووسینگه‌ی سروشتی چنیان بۆ ئاڵوگۆڕی دراوه‌كان له‌ بازاڕی دراوی شاری سلێمانی به‌ خه‌ندانی راگه‌یاند:  ئێواره‌ی‌ ئه‌مڕۆ نرخی 100 دۆلاری ئه‌مریكی گه‌یشته‌ 137 هه‌زار و 750 دیناره‌، هه‌روه‌ها نرخی‌ 100 یۆرۆ گه‌یشته‌ 155 هه‌زار ‌و 500 دینار، 100 پاوه‌ن بوو به‌ 211 هه‌زار دینار ‌و نرخی‌ 100 هه‌زار تمه‌نی ئێرانی گه‌یشته‌ 42 هه‌زار دیناره‌، جگه‌له‌وه‌ش  100 لیره‌ی توركی بوو به‌ 51 هه‌زار ‌و 500 دینار.
به‌یانی‌ ئه‌مڕۆ یه‌كشه‌ممه‌ 14ی حوزه‌یرانی 2015، نرخی 100 دۆلاری ئه‌مریكی به‌ 135 هه‌زار و 500 دینار ‌و 100 یۆرۆ به‌ 152 هه‌زار و 500 دینار ‌و 100 پاوه‌ن به‌ 208 هه‌زار دینار ‌و 100 هه‌زار تمه‌نی‌ ئێرانی‌ به‌ 40 هه‌زار ‌و 250 دینار ‌و 100 لیره‌ی‌ توركی‌ به‌ 51 هه‌زار دینار بوو، ئه‌مه‌ش ئه‌وه‌ ده‌رده‌خات كه‌ ئێواره‌ی‌ ئه‌مڕۆ نرخی‌ سه‌رجه‌م دراوه‌كان به‌رزبۆته‌وه‌.
