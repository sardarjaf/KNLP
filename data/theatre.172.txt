کامه‌رانی ته‌مه‌ن (27)ساڵ و ئه‌میلای ته‌مه‌ن (28) ساڵ له‌نێو ئه‌و باخچه‌یه‌دا پیاسه‌ده‌که‌ن که‌ساڵانێك به‌ر له‌ئێستا جێ و بازگه‌ی به‌عسییه‌ دڕنده‌کان بوو ، به‌ڵام ئێسائه‌م باخه‌و به‌شێکی ڕازاوه‌ی شاره‌و منداڵان و عاشقان و به‌ته‌مه‌نه‌کان بۆ به‌سه‌ر بردنی کاتێکی خۆش رووده‌که‌ن ئه‌م باخه‌ که‌ڕازاوه‌ته‌وه‌ به‌ دره‌خت و سه‌وزی و چه‌ند په‌یکه‌رێك.
کامه‌ران و ئه‌میلا به‌ده‌م ڕۆیشتنوو گفتوگۆو هه‌ست گۆڕینه‌وه‌  ده‌گه‌نه‌ به‌رده‌م یه‌کێك له‌په‌یکه‌ره‌کانی باخه‌که‌و سه‌رنجیان ڕاده‌کێشێت .
کامه‌ران سه‌یرێکی چوارده‌ور خۆی ده‌کات خه‌ڵکی دێن و ده‌چن بۆیه‌ سه‌یرێکی ئه‌میلا ده‌کات و ده‌یه‌وێت شتێکی پێ بڵێ به‌ڵام ئه‌میلا نایه‌ڵێ قسه‌ بکات.
سه‌ر داده‌خات و ته‌ریق ده‌بێته‌وه‌و ڕه‌نگی سوور هه‌ڵده‌گه‌رێت سه‌رێك بۆ ئه‌میلا ده‌له‌قێنێت.
کامه‌ران له‌سوچێکی چایخانه‌که‌دا دانیشتوه‌و ڕۆژنامه‌یه‌کی به‌ده‌سته‌وه‌یه‌و به‌ده‌م چایی خواردنه‌وه‌ خه‌ریکی خوێندنه‌وه‌ی ئه‌وهه‌واڵه‌ سه‌ر سورهێنه‌ره‌یه‌ له‌سه‌ر  په‌یکه‌ری  خۆشه‌ویستی نووسراوه‌.
له‌م کاته‌دا خاوه‌نی چایخانه‌ که‌  ده‌نگ ده‌دا به‌ته‌له‌فیزیۆنه‌که‌ی که‌هه‌ڵواسراوه‌ به‌لایه‌کی دیواری چایخانه‌که‌دا ،  کامه‌ران و خه‌ڵکه‌که‌  سه‌رنجایان بۆ ده‌نگی ته‌له‌فیزیۆنه‌که‌ ده‌چێت و گوێ له‌هه‌واڵه‌ به‌په‌له‌ که‌ ده‌گرن !.
له‌نێو   دانیشتواندا  ده‌بێت به‌ده‌نگه‌ ده‌نگ و باسکردن .کامه‌ران زۆر بێتاقه‌ت ده‌بێ یه‌کسه‌ر هه‌ڵده‌سێت پاره‌ی چاکه‌ی داده‌نێت و هه‌نگاو بۆ ده‌روه‌ی چایخانه‌ که‌ ده‌نێت .
خه‌ڵکێکی  زۆر له‌ پارکی  ئازادی له‌ نزیك  په‌یکه‌ری  خۆشه‌ویستی سووتاو وه‌ستاون له‌به‌ر خۆیانه‌وه‌ بۆڵه‌ بۆڵیانه‌ ، کامه‌ران و ئه‌میلا ده‌رده‌که‌ون  زۆر به‌خێرای دێنه‌ نزیکی په‌یه‌که‌ره‌که‌.
ئێستا ده‌بێت به‌ عه‌یبه‌و  حه‌رام و
هه‌ردوو  خۆشه‌‌ویست راده‌که‌نه‌  سه‌ر جێگه‌ی په‌یکه‌ره‌ سووتاوه‌که‌و باوه‌شبه‌یه‌کدا ده‌که‌نو ده‌م ده‌خه‌نه‌ ناو ده‌می یه‌که‌وه‌ ، خه‌ڵکه‌که‌ بۆیان ده‌ده‌ن له‌ چه‌پڵه‌ و چه‌ند که‌سێکیشیان به‌ مۆبایله‌کانیان ده‌که‌ونه‌ وێنه‌ گرتنیان .
کۆتایی .
