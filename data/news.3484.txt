بەپێی راپۆرتێكی حكومەتی عێراق لەساڵی 2014ەوە، سێ ملیۆن و 300 هەزار هاووڵاتیی بەهۆی شەڕی داعشەوە، ئاوارەی ناوخۆی وڵات و دەرەوەی خاكی عێراق بوونەو بۆئەمەش حكومەت بەبڕی 850 ملیۆن دۆلار كەمپ و خەرجی گەڕاندنەوەی ئاوارەكانی بۆناوچە ئازادكراوەكان لەدەستی داعش دابینكردووە، هەرچەند حكومەتی عێراق رایدەگەیەنێت" ئەو پارە تەرخانكراوە تەنها پێداویستیی كەمتر ٪60ی ئاوارەكانی گرتووەتەوە.
ئاماژە بەوەشكراوە" دابەزینی نرخی نەوت لەبازاڕەكانی جیهاندا، زیانێكی زۆری بەژێرخانی ئابووریی عێراق گەیاندووە و عێراق كەمتر لە ٪43 ی ئەم پێداویستییانە لە بودجەی گشتی وڵاتەكەی دابیندەكات.
حكومەتی عێراق روونیدەكاتەوە"، بۆ رووبەڕووبوونەوەی قەیرانە مرۆییەكان عێراق لەساڵی 2016دا پێویستی بە ملیارێك و 560 ملیۆن دۆلار هەیە.
