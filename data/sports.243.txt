یانەی بارسێلۆنای ئیسپانی دوای رۆیشتنی چاڤی و گەورەیی تەمەنی ئینێستا، بۆ بەھێزترکردنی پێکھاتەکەی بیر لە ھێنانی یاریزانێکی خولی بەرازیلی دەکاتەوە.
رۆژنامەی (مۆندۆ دیپۆرتیڤۆ) رایگەیاند، بارسێلۆنای پاڵەوانی وەرزی رابردووی خولی لالیگا، بیر لە ھێنانی جێرسۆن ڤێرگارا یاریزانی ھێڵی ناوەراستی یانەی فلۆمینینزی بەرازیلی دەکاتەوە، ئەمە دوای ئەوەی سەرکەوتوو نەبوون لە رازیکردنی یانەی یۆڤێنتۆسی ئیتاڵی بەمەبەستی دەست بەرداربوون لە پۆل پۆگبای فەرەنسی.
رۆژنامەکە رایگەیاند، یانەکەی ھەرێمی کاتالۆنیا لە ھەوڵی رێککەوتندایە لەگەڵ یانەکەی بەرازیل بۆ گواستنەوەی یاریزانە لاوەکەی سامبا، بۆ ریزی یانەکەیان.
بە پێی سەرچاوەی رۆژنامەکە، جێرسۆنی ٢٠ ساڵان، بۆ ماوەی ٤ وەرز، بەبڕی ٣ ملیۆن یۆرۆ پەیوەندی بە یانە ئیسپانییەکە دەکات.
