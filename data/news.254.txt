ژنێكی‌ سعودی‌ به‌هۆی‌ گرتنی‌ وێنه‌یه‌كی‌ سێڵفییه‌وه‌ ناكۆكی‌ ده‌كه‌وێته‌ نێوان خۆی‌ و دایكی مێرده‌كه‌یه‌وه‌ له‌ یه‌كه‌م رۆژی‌ چه‌ژندا ته‌ڵاقدرا.
ده‌زگاكانی‌ راگه‌یاندنی‌ وڵاتی‌ سعودیه‌ بڵاویانكردووه‌ته‌وه‌، ژنێكی‌ سعودی‌ به‌مه‌به‌ستی‌ پیرۆزبایی كردن به‌ بۆنه‌ی‌ جه‌ژنه‌وه‌، سه‌ردانی‌  ماڵی‌ باوكی‌ هاوسه‌ره‌كه‌ی‌ كردووه‌ و له‌ كاتێكدا هه‌مووان سه‌رقاڵی‌ ئاماده‌كارییه‌كانی جه‌ژن بوونه‌، ئه‌و ژنه‌ وێنه‌یه‌كی‌ سێڵفی‌ گرتووه‌ و ئه‌ندامانی‌ خانه‌واده‌ی‌ هاوسه‌ره‌كه‌ی‌ له‌ وێنه‌كه‌دا ده‌ركه‌وتوون.
ئاماژه‌به‌وه‌شكراوه‌، دوای‌ ئه‌وه‌ی‌ دایكی هاوسه‌ره‌كه‌ی‌ وێنه‌كه‌ ده‌بینێت، شه‌ڕ و ده‌مه‌قاڵی‌ له‌نێوانیان دروستده‌بێت و قسه‌ی‌ ناشرین به‌ بوكه‌كه‌ی‌ ده‌ڵێت و ئه‌ویش وه‌ڵامی‌ ده‌داته‌وه‌ و دۆخه‌كه‌ ئاڵۆزتر ده‌بێت.
به‌مه‌به‌ستی‌ چاره‌سه‌كردنی‌ كێشه‌كه‌ په‌یوه‌ندی‌ به‌ هاوسه‌ری‌ ژنه‌كه‌وه‌ ده‌كرێت، به‌ڵام ئه‌ویش ناتوانێت كۆنتڕۆڵی‌ دۆخه‌كه‌ بكات و به‌هۆی‌ ده‌نگ به‌رزكردنه‌وه‌ی‌ هاوسه‌ره‌كه‌ی به‌سه‌ر دایكیدا، له‌و شوێنه‌دا پیاوه‌كه‌ هاوسه‌ره‌كه‌ی‌ ته‌ڵاق ده‌دات.
