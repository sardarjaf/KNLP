  ||  نەریمان سەرقاڵی بەرهەمێکی نوێیە  ||  ڕۆژێك لـەگـەڵ پێشــمەرگە لە قۆناغی کۆتاییدایە  ||  سوشمیتا سین بیری كاتە زێڕینەكانی دەكات  ||  نەجوا كەرەم: خۆشەویستی جوانترین بەڵایە  ||  (گوڵچین و خەیاڵەكانی ڕۆستەم) رووداوەكانی ساڵانی شەستەكانی سەدەی رابردوو زیندوو دەكاتەوە  ||  تەحسین تەها ، ئەو هونەرمەندەی شانۆی خوێند، بەڵام بووە ئەستێرەی گۆرانیی كوردی  ||  ماریا: جنێڤەر لۆپێز ناناسم  ||  ئالین داوای یەكێتی كوردان دەكات  ||  هویام نازناوی باشترین دایكی بەدەستهێنا  ||  سۆناكشی و مالیكا هەرایەكی گەورەیان لە نیپال نایەوە  ||  لە كوردستاندا.. هونەرێكی ون... تاریق كارێزی  ||  جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم  ||  كوردستان هاوشانی جیهان فیلمەكانی هۆڵیود نمایش دەكات  ||  ئەو ساتانەی ناسڕێنەوە (ئەو بینەرانەی لە یاد ناچن) ... ئەحمەد سالار  ||  دونیا: هونەری كوردی لە پێشكەوتندایە  ||  براد بێت خیانەت لە ئەنجلینا دەكات  ||  كیم لەبەر ئەنتەرنێت كوبای جێهێشت  ||  دیزی شا دژی هاوسەرگیری سەلمان خانە  ||  كیت هێشتا وەفادارە بۆ لیۆناردۆ  ||  شۆرشڤان صدیق شڕۆ: پێویستە لە كلیپدا تایبەتمەندییەكانی كۆمەڵگای كوردی لەبەرچاو بگیرێت
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
خانمە هونەرمەند هۆزان جانێ یەكێك لەو هونەرمەندانەیە كە ماوەیەكی زۆرە لە بواری گۆرانی و موزیكدا خزمەت بە هونە�
سەرەڕای ئەوەی كەسانێك رەخنە لە هەندێك كلیپی كوردی دەگرن بەوەی كە لە ئاستی پێویست نییە و لەرووی سیناریۆە كەموك
ئێوارەی رۆژی 9ی ئەم مانگە لە تەمەنی 74 ساڵیدا و دوای ململانێیەكی زۆر لەگەڵ نەخۆشی هونەرمەندی بەئەزموونی بواری دراماو شانۆی كوردی واحید مەرجان لە شاری هەولێر كۆچی دوایی كرد.
ئەم هونەرمەندە بلیمەتە كەسێكی نیشتیمانپەروەر و دڵسۆزی گەلەكەمان بووە و بەچەندنی شێوە و لە چەندین بواری هونەری جیاجیادا خزمەتێكی زۆری پێشكەش بە گەلەكەمان كردووە.
واحید مەرجان كە ماوەی 50 ساڵ لەبواری شێوەكاری، میوزیك، شانۆ و دراما كاری كردووە یەكێك بووە لە هونەرمەندە دیار و بەرچاوەكانی ساڵانی حەفتا و هەشتاكانی سەدەی رابردوو كە بە سەردەمی زێڕینی هونەری شانۆی كوردی وەسف دەكرێت.
جگە لە شانۆ و دراما مەرجان ئاوازدانەرێكی بەتوانا بوو، لە هەمان كاتدا دەستێكی رەنگینیشی هەبووە لە بواری شێوەكاریدا، بەمەش دەتوانین بڵێین هونەرمەندێكی بەتوانا و بیلمەت بوو و لە گشت ژانرە هونەرییەكاندا شوێن پەنجەی دیار بووە و بەشدارییەكی تێدا هەبووە، ئەمەش تا راددەیەك حاڵەتێكی دەگمەنە، چونكە هەرچەندە هونەرمەندان تواناو بەهرەشیان هەبێت لە زیاتر لە بوارێكی هونەری، بەڵام دەگمەنن ئەوانەی كە خۆیان لە قەرەی زیاتر لە بوارێكی هونەری دەدەن، چونكە هەر ژانرێكی هونەری تایبەتمەندی و پێویستی خۆی و هونەرمەندانی هەر بوارێك پێویستە چەند خەسڵەتێكیان هەبێت كە بەشێكیان رەنگە خۆڕسك بن، بەڵام بەشی زۆریان پێویستیان بە مەشق و راهێنان و ماندووبوونێكی زۆر هەیە.
واحد مەرجان لە بوارەكانی گۆرانی و موزیك و شێوەكاری و نواندندا چەندین بەرهەمی نایابی خستووەتە نێو ئەرشیفی هونەری كوردی، لەگەڵ ئەوەشدا بنەماڵەی مەرجان رۆڵێكی كاریگەریان لە بزاڤی هونەری كوردی هەبووە، ئێستاش كوڕو نەوەكانی واحید مەرجان لە بواری هونەری كار دەكەن و شوێن پەنجەیان بە كولتووری كوردییەوە دیاروبەرچاوە.
هونەرمەندی كۆچ كردوو واحید مەرجان لە دایكبووی ساڵی 1942 شاری هەولێرەو لە گەڕەكی تەیراوە چاو بەدنیا هەڵێناوە، خوێندنی سەرەتایی لە قوتابخانەی ئیبن مستەوفی تەواو كردەوە، دەرچووی خانەی مامۆستایانە 1962.
ساڵی 1963 لە شەقڵاوە بووەتە مامۆستا، ساڵی 1958بەشداری یەكەم پێشانگای هاوبەشی كردووە لە یاریگای هەولێر و خەڵاتی دووەمی لە پیشانگاكە وەرگرتووە.
بە درێژایی تەمەنی لە بواری شێوەكاریدا زیاتر لە 35 پێشانگاكە تایبەتی كردووەتەوە لە ناوەوە دەرەوەی هەرێمی كوردستان.
لە بواری موزیك و گۆرانیدا ئەندام و دەستەی دامەزرێنەری تیپی میوزیكی دەرسیم لە ساڵی 1959 لە هەولێر بووە.
لە ساڵی 1974 بەشداری لە یەكەم فێستیڤاڵی هونەری كوردی لە بەغدا كردووە بەئۆپەرێتی باران، كە لە نووسین و ئاوازی خۆی بوو پێشكەشكردووە.
لە ساڵی 1979 وەك شارەزا لە بواری دیكور و جل و بەرگ لەگەڵ تیپی هونەرە میللیەكانی هەولێر كاری كردووە.
جگە لەوەی كە شارەزایی لە چەندین ئامێری میوزیكی هەبووە لەوانە كەمان و عوود و نای و ریتم، لە هەمان كاتدا بۆ یەكەم جار لە كوردستان ئامێری ئۆكوردیۆنی لە شێوەی رۆژئاوایی دەگۆڕێت بۆ رۆژهەڵاتی، لەگەڵ زۆربەی هونەرمەندانی ناوداری كورد میوزیكی ژەنیوە لەوانە تاهیر توفیق، محەممەد عارف جەزیری، مشكو هەولێری، مریم خان، عائیشەشان، رەسوڵ گەردی، فوئاد ئەحمەد، محەممەد ئەحمەد ئەربیلی، محەممەدجەزا، عیسا بەرواری.
لە بواری نواندندا بەشداریی لە چەندین كاری هونەریدا كردووە كە دەنگ و سەدایەكی زۆری هەبوو لەوانە: تاپۆ حەقی چییە، گولی نهێنی، مارەیی مێوانی ناوەخت، ئەمینە ئەتەندی، گەمەی خەونە ئازادەكان، مەمی ئالان، چلپاو كاروانی خەبات، چارە رەش، چیرۆكی كون، زاوای گەلحۆ، رووباری ژیان، شێت خانە، ئابروویی خێزان، سێ كەلەپوتەكی.
هونەرمەندی خاوەن ئەزموونی بواری دراما و شانۆ و سینەما ئەنوەر شێخانی لە بارەی كۆچی دوایی ئەم هونەرمەندە دەڵێت: واحید مەرجان یەكێك بوو لەو هونەرمەندانەی كە تا ئەو رۆژەی سەریشی نایەوە، هیچ هونەرمەندێك دڵی لێی زویر نەبووە، لە چەندین بواری هونەری جیاجیادا خزمەتی شاری هەولێری كردووە و لەو رێگایەوەش خزمەتی كوردستانی كردووە.
هەروەها هونەرمەندی موزیكژەن فەرهەنگ غەفوور بەم شێوەیە وەسفی واحید مەرجان دەكات: پێویستە ئێمە توێژینەوە لەسەر تەمەن و ئەزموونی ئەم جۆرە هونەرمەندانە بكەین، واحید مەرجان هونەرمەندێك راستگۆ و شەرمن بوو، هەمیشە حەزی نەدەكرد قسە بكات، بەڵكو حەزی دەكرد بەردەوام بە هونەر و كارە هونەرییەكان گوزارشت لە كارەكانی بكات.
بەشداری لە یەكەم فیستڤاڵی هونەری كوردی لە بەغدا كردووە لە سالی ١٩٧٤ بەئوپەرێتی باران كە لە نووسین و ئاوازی خۆی بوو، ئەندامی لێژنەی هەلسەنگاندن بووە لە فیستیڤالەكە.
