ئه‌حمه‌د میره‌، سه‌رنوسه‌ری‌ گۆڤاری‌ لڤین تایبه‌ت به‌ خه‌ندانی راگه‌یاند: "ئه‌مساڵ له‌سه‌ر گۆڕی‌ شه‌هید سۆران جه‌ختمان كرده‌وه‌ له‌چه‌ند خاڵێكی‌ سه‌ره‌كی‌، یه‌كه‌م ئه‌و زانیارییانه‌ی‌ له‌لای‌ ده‌زگای‌ ئاسایش و پۆلیسی‌ كه‌ركوك هه‌یه‌ سه‌باره‌ت به‌دۆسیه‌ی شه‌هید سۆران به‌ڕوونی‌ و ئاشكرای بكه‌ن بۆرای‌ گشتی‌ كوردستان، كه‌ به‌ كوێ گه‌یشتوون و كێ‌ تۆمه‌ت باری‌ سه‌ره‌كیه‌".
لای خۆیه‌وه‌، ره‌حمان غه‌ریب، رێكخه‌ری‌ سه‌نته‌ری‌ میترۆ بۆ ده‌زگاكانای‌ راگه‌یاندن وتی‌: "له‌یاده‌وه‌ری‌ كۆمه‌ڵگه‌ی‌ كوردیدا ئه‌م تاوانه‌ ناسڕێته‌وه‌ ئه‌وه‌ی‌ تاوانه‌كه‌ ئه‌سرێته‌وه‌ ئه‌وه‌یه‌ ده‌سه‌ڵاتی‌ كوردی‌ و لایه‌نی جێبه‌جێكردن و ده‌زگای‌ دادوه‌ری‌  له‌ هه‌رێمی‌ كوردستان بوێرانه‌ بێنه‌ پێشه‌وه‌ بۆ ئاشكراكردنی‌ تاوانباران و سڕینه‌وه‌ی‌ ئه‌و ئازار و ناخۆشیانه‌ی‌ كه‌ به‌سه‌رخێزانی‌ ئه‌و شه‌هیدانه‌ هاتووه‌".
