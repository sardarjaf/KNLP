لە درێژەی یاری دۆستانەی هەڵبژاردەكاندا  بەلجیكا لە یاریگا و بەردەم هاندەرانیدا پێشوازی لە مەكسیك كرد  لە دەقیقەی 17 دا ئیدین هازارد گۆڵی پێشكەوتنی هەڵبژاردەكەی تۆمار كرد  بەڵام دوای ئەو گۆڵە یاریزانانی مەكسیك گەرانەوە كەشی یاریەكە و لە دەقیقەی 39 دا ئەندرێس گواردادۆ بە لێدانی سزا ئەنجامكەكەی بۆ هەڵبژاردەكەی یەكسان كردەوە و گێمی یەكەمی یاریەكەش بە گۆڵێك بۆ هەردوولا تەواو بوو  لەگەڵ دەستپێكردنی گێمی دووەمی یاریەكە یاریزانانی بەلجیكا چەند هێرشێكی یەك لە دوا یەكیان خستە سەر گۆڵی هەڵبژاردەی میوای  تا لە دەقیقەی 55 دا رۆمێلۆ لۆكاكۆ گۆڵی دووەم و پێشكەوتنی بەخشیە هەڵبژاردەكەی  بەڵام خۆشی ئەو گۆڵە زۆری نەخایاند و لە دەقیقەی 56 دا هێرڤینگ لۆزانۆ گۆڵی دووەم و هاوسەنگی بۆ هەڵبژاردەكەی تۆمار كرد  دوای ئەو گۆڵەش یاریزانانی مەكسیك باشتر دەبیندران و لە دەقیقەی 60 یشدا هێرڤینگ لۆزانۆ گۆڵی دووەمی خۆی و سێیەمی هەڵبژاردەكەی تۆمار كرد  بەڵام لە دەقیقەی 70 دا رۆمێلۆ لۆكاكۆ ئەنجامەكەی بۆ هەڵبژاردەی بەلجیكا هاوسەنگ كردەوە و لە كۆتاییشدا هەردوو هەڵبژاردە بە 3 گۆڵ یەكسان بوون .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
