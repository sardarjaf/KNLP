 دەچینە فەرەنسا و لەبەردەوامی یاریەكانی قۆناغی 16ی جامی ئەو وڵاتە، یانەی پاریس سان جێرمان لەیاریگای ئەلمینۆ شكستی بەیانەی ستراسبۆرگ هێنا و یاریەكەی بە 4 گۆڵ بەرامبەر بە 2 گۆڵ لێ بردەوە، لەدەقیقەی 12 و بەهەڵەی یوان سالمیاری یاریزانی یانەی خاوەن یاریگای پاریس سان جێرمان بەگۆڵێك پێشكەوت، دواتر و لەدەقیقەی 25 ئەنخل دی ماریا گۆڵی دووەمی یانەی میوانی تۆماركرد، لەبەرامبەردا و لەدەقیقەی 36 جیریمی گریم گۆڵێكی بۆ ستراسبۆرگ تۆماركرد و لەگێمی یەكەمدا جیاوازیەكەی بۆ گۆڵێك كەمكردەوە، بەڵام لەدەقیقەی 62 ی گێمی دووەمدا دانێل ئالڤێس گۆڵی سێیەمی پاریس سان جێرمانی تۆماركرد و جیاوازیەكەی فراوان كردەوە، لەدەقیقەی 78 یشدا جۆلیان دراكسلەر بەتۆماركردنی گۆڵێك یانەكەی كردە خاوەن گۆڵی چوارەم، هەرچەندە پێش تەواوبوونی یاریەكە بە 2 دەقیقە جیریمی بلاك گۆڵی دووەمی ستراسبۆرگی تۆماركرد، بەڵام یاریەكە بەسودی پاریس سان جێرمان بە 4 گۆڵ بەرامبەر بە 2 گۆڵ كۆتایی هات و بلیتێكی قۆناغی چارەكی كۆتایشی دەستەبەركرد.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
