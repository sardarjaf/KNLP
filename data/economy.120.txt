دوای بڵاوبوونەوەی هەواڵێك سەبارەت بەوەی، كە هەفتەی رابردوو كەشتی (نێڤەرلاند) كە نەوتی هەرێمی كوردستانی باركردووە‌و لە هەفتەی رابردوودا گەرووی جەبەل تاریقی بڕیووە‌و چۆتە نێو زەریای ئەتڵەسی‌و بەرەو ئەمریكا دەكڕوات، وەزیری سامانە سروشتیەكانی هەرێم بەئاژانسی رۆیتەرزی راگەیاندوە: هیچ بڕە نەوتێكی هەرێمی كوردستان نەبراوە بۆ ئەمریكا‌و پەیوەندیشمان بە كڕیارانی نەوتەكەمان كردوە، ئەوانیش ڕەتیان كردۆتەوە كە نەوتی هەرێمی كوردستان بۆ ئەمریكا بڕوات.
راشیگەیاند: دەشێت ئەو نەوتە لە شوێنی دیكە كۆگا بكرێت یاخود ڕەوانەی شوێنی تر بكرێت، بەڵام ناچێت بۆ ئەمریكا.
وەزیری سامانە سروشتیەكانی هەرێم ئەوەشی ڕوونكردۆتەوە: كە ئەوان بەنیاز نین بەغدا توڕە بكەن‌و سیاسەتیان وایە بەشێوەی گفتوگۆ كێشەكان چارەسەر بكەن، چونكە گفتوگۆكانی نێوانیان سەبارەت بە زیادكردنی ئاستی بەرهەمهێنانی نەوت‌و هەناردەكردن‌و پاڵاوتنی نەوت‌و بەرهەمهێنانی كارەبا بەردەوامە.
بەوتەی ئاشتی هەورامی دانوستانێكی بنیاتنەر لەنێوان هەرێم‌و بەغدا هەیە‌و حەیدەر عەبادی سەرۆك وەزیرانی عیراقیش داوایكردووە لیژنەیەكی هاوبەش پێكبهێنرێت، ئێمەش هیوادارین بەم نزیكانە لە هەولێر بیانبینین بۆ ئەوەی دەست بە خولێكی نوێی گفتوكۆ‌و دانوستان بكەین.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
