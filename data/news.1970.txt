وته‌بێژی‌ ده‌سه‌ڵاتی‌ دادوه‌ری‌ كۆماری‌ ئیسلامی‌ ئێران رایگه‌یاند، به‌ بڕیاری‌ دادگا جێگری‌ پێشووی‌ سه‌رۆك كۆماری‌ ئێران بۆ كاروباری‌ جێبه‌جێ كردن ده‌ستگیركرا.
غولام حوسێن موحسینی‌ وته‌بێژی‌ ده‌سه‌ڵاتی‌ دادوه‌ری‌ كۆماری‌ ئیسلامی‌ ئێران رایگه‌یاندووه‌، دادگا چه‌ند تومه‌تێكی‌ ئاراسته‌ی‌ " حه‌مید به‌قائی‌" جێگری‌ "ئه‌حمدی‌ نه‌ژاد" سه‌رۆكی‌ پێشووی‌ كۆماری‌ ئسلامی‌ ئێران كردووه‌.
ئاماژه‌ی به‌وه‌شكردووه‌، دوای‌ بانگهێشت كردنی‌ له‌ لایه‌ن دادگاوه‌ "حه‌مید به‌قائی‌" ده‌ستگیركراوه‌ و لێكۆلینه‌وه‌ی‌ له‌ گه‌ڵدا ده‌كرێت و به‌بێ ئه‌وه‌ی‌ ئه‌و تومه‌تانه‌ ئاشكرا بكرێت كه‌ له‌سه‌ری‌ ده‌ستگیركراوه‌.
ده‌ستگیركردنی‌ "حه‌مید به‌قائی‌" له‌ كاتێكدایه‌ پێشتر دادگا سزای‌ زیندانیكردنی‌ به‌سه‌ر جێگرێكی‌ تر سه‌رۆكی‌ پێشووی‌ كۆماری‌ ئیسلامی‌ ئێراندا به‌ تومه‌تی‌ گه‌نده‌ڵی‌ سه‌پاندووه‌.
"محمه‌د ره‌زا ره‌حیمی" جێگری‌ پێشووی‌ سه‌رۆك كۆماری‌ "ئێران" به‌ تومه‌تی‌ گه‌نده‌ڵی‌ و سپیكردنه‌وه‌ی‌ پاره‌، له‌ لایه‌ن دادگایه‌كی‌ ئێرانه‌وه‌ به‌ "پێنچ" ساڵ زیندانیكردن و غه‌رامه‌كردنی‌ به‌ بڕی‌ "38،5" ملیار ریال سزادراوه‌.
