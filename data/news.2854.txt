بزووتنه‌وه‌ی‌ تاڵیبانی‌ ئه‌فغانستان، په‌یامێكی‌ ده‌نگی‌ بڵاوكرده‌وه‌، كه‌ گوایه‌ هی‌ مه‌لا ئه‌خته‌ر مه‌نسور سه‌ركرده‌ی‌ نوێی‌ بزووتنه‌وه‌ی‌ تاڵیبانه‌، كه‌ ماوه‌ی‌ چه‌ند مانگێكه‌ بووه‌ته‌ سه‌ركرده‌ی‌ بزووتنه‌وه‌كه‌، له‌پاش راگه‌یاندنی‌ كۆچی‌ دوایی‌ مه‌لا عومه‌ر سه‌ركرده‌ی‌ پێشووی‌ تاڵیبانه‌وه‌.
ئه‌وه‌ش راگه‌یه‌ندرا كه‌ ناوبراو له‌شوێنێكی‌ نزیك شاری‌ كوێتای‌ پاكستان له‌گه‌ڵ ژماره‌یه‌ك له‌سه‌ركرده‌و چه‌كداره‌ جیابووه‌وه‌كانی‌ بزوتنه‌وه‌كه‌دا بووه‌ته‌ شه‌ڕیان و له‌ئه‌نجامدا مه‌لا ئه‌خته‌ر كوژراوه‌.
پاش ئه‌وه‌ی‌ چه‌ند مانگێك له‌مه‌وبه‌ر ئه‌خته‌ر بووه‌ سه‌ركرده‌ی‌ نوێی‌ تاڵیبان، كێشه‌ له‌نێو ریزه‌كانی‌ بزووتنه‌وه‌كه‌دا درووست بووه‌ ‌و چه‌ند هه‌فته‌یه‌ك له‌مه‌وبه‌ر به‌شێك له‌سه‌ركرده‌و چه‌كدارانی‌ بزووتنه‌وه‌كه‌ جیابوونه‌وه‌.
