لە دوا رووبەرووبوونەوەی هەفتەی چواردەیەمی لیگاوەن  كە لە هەمان كاتیشدا یاری لوتكەی ئەو هەفتەیە بوو  یانەی مۆناكۆی پاڵەوانی وەرزی رابردووی خولەكە لە یاریگای لویسی دووەم پێشوازی لە یانەی پاریس سان جێرمانی پێشەنگی ریزبەندی خولەكە كرد  لە سەرەتای یاریەكەوە یاریزانانی پی ئێس جی بە ئاستێكی زۆر بەرزەوە دەركەوتن و سەرەنجام لە دەقیقەی 19 دا گۆڵی پێشكەوتنی خۆیان لە رێگەی ئیدنسۆن كاڤانییەوە تۆمار كرد  هەرچەندە دوای ئەو گۆڵە یاریزانانی یانە پاریسیەكە چەندین هەلی ئاسانی گۆڵ تۆمار كردنیان بۆ دروست بوو  بەڵام ئەنجامەكە هیچ گۆرانكارییەكی بەسەردا نەهات و گێمی یەكەمی یاریەكە هەر بەو تاكە گۆڵەی كاڤانی مایەوە  لەگەڵ دەستپیكردنی گێمی دووەمی یاریەكە یاریزانانی یانەی پاریس سان جێرمان گوشارێكی زۆریان خستە سەر گۆڵی یانەی خاوەن یاریگا  هەر بەو هۆیەشەوە لە دەقیقەی 52 دا ناوبژیوان لێدانێكی سزای بۆ هەژمار كردن و نەیمار جونیۆر دا سیلڤاش توانی بە شێوەیەكی سەركەوتوو گۆڵی دووەمی یانەكەی پێ تۆمار بكات  هەرچەندە لە دەقیقەی 81 دا جواو مۆتینیۆ گۆڵی یەكەمی یانەی مۆناكۆی تۆمار كرد و جیاوازی گۆڵەكانی كەم كردەوە  بەڵام لە كۆتاییدا یاریەكەیان بە گۆڵێك بەرامبەر بە دوو گۆڵ بە یانەی پاریس سان جێرمان دۆران  بەو بردنەوەیەش پاریس سان جێرمان بە كۆكردنەوەی 38 خاڵ و بە جیاوازی 9 خاڵ لەگەڵ یانەكانی لیۆن و مۆناكۆ پێگەی خۆی لە پێشەنگی ریزبەندی خولەكە بەهێز تر كرد .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
