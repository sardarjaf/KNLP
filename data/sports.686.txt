لە بڕیاری وازهێنانی یاریی کردنی لە تۆپی پێ، بەشێوەیەکی فەرمی ریڤاڵدۆ فێرێیرای بەڕازیلی و ئەستیرەی پێشووی بەرشلۆنە گەڕاندنەوەی خۆی بۆ یاریگاکان راگەیاند.
ئەفسانەکەی رابردووی بەڕازیل لە مانگی مارسی ٢٠١٤ بەهۆی پێکانی ئەژنۆوە وازهێنانی خۆی لە یاریی کردن راگەیاند، بەڵام لە ئێستادا و لە رێگەی پەیجی فەرمی خۆیەوە لە تۆری کۆمەڵایەتی فەیسبووک گەڕاندنەوەی خۆی راگەیاند.
ریڤاڵدۆ لە پەیامێکیدا لە پەیجەکەی خۆی نووسیویەتی لەدوای شیکردنەوەو زۆر بیرکردنەوەی بڕیاری ـدا پەیوەندی بە یانەی مۆجی میریمەوە بکات.
هەروەها ئاماژەشی بەوەداوە بەهۆی ئەوەی ١٥ مانگە دوورکەوتۆتەوە رەنگە سەرەتا ئەو توانایەی نەبێت بەڵام لەکاتی باشبوونی ئەژنۆی لەوبڕوایەدایە یارمەتی یانەکەی بدات لە چەند یارییەکدا هەرچەندە لە ئێستادا سەرقاڵی مەشق و راهێنانە.
یانەی مۆجی میریم یانەیەکی بەشداربووی خولی پلە سێی بەڕازیلە، ریڤاڵدۆی تەمەن 43 ساڵ لەسەر داوای سەرۆکی ئەو یانەیە گەڕاوەتەوە یاریی کردن و کوڕەکەشی لەهەمان یانەدایە.
