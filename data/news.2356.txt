دوای ئەوەی هەفتەی رابردوو باڵێوزخانەی ئەمریكا لەشاری بەغدا هۆشدارییەكی بڵاوكردەوەو رایگەیاند" مەترسی هەرەسهێنانی بەنداوی موسڵ "جددی و پێشبینی نەكراوە".
ئەندازیاری پێشووی بنیاتنانی بەنداوی موسڵ نەسرەت ئادامۆ، رۆژی 10ی ئازار بۆ سایتی گاردیانی بەریتانی ئاشكرایكردووە" بەنداوی موسڵ لەحاڵەتێكی زۆر مەترسیداردایە، لافاوەكانی داهاتووی ئەم مانگە و مانگی نیسان بە دڵنیاییەوە بڕی ئاوی خەزنكراوی ناو بەنداوەكە بۆ ئاستێكی مەترسیدار بەرزدەكاتەوە.
ئەو ئەندازیارە دەڵێت" پێموایە بەنداوەكە لەكاتێكی دیارینەكراوی داهاتوودا بێگومان دەڕووخێت."
جێی باسە بەنداوی موسڵ زیاتر لە 12 ملیۆن مەتری چوارگۆشە لەئاوی ڕووباری دیجلە لەخۆدەگرێت، بەرزی دیواری راگرەكەی‌ 14 مەترە.
گاردیان روونیكردووەتەوە" لەحاڵەتی هەرەسهێنانی بەنداوەكە "كارەساتێكی زۆر گەورەی وەكو زریانەكەی سەردەمی نوح" روودەدات و لەماوەی چوار كاتژمێردا دانیشتوانی شاری موسڵ ژێرئاودەكەون و لە ماوەی 77 كاتژمێردا شاری بەغدا ژێرئاودەكەوێت.
