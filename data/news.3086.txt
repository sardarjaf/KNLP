په‌رله‌مانی‌ كوردستان پرسه‌ بۆ سه‌رۆك مام جه‌لال داده‌نێت و فراكسیۆنی یه‌كێتیش ڕونكردنه‌وه‌ ده‌دات، بڕیارده‌ری‌ فراكسیۆنی‌ یه‌كێتیش ئه‌وه‌ ڕونده‌كاته‌وه‌، له‌ناو بینای‌ په‌رله‌مان پرسه‌ بۆ سه‌رۆك مام جه‌لال دانراوه‌و تاكاتژمێر 12 مه‌راسیمه‌كه‌ به‌رده‌وامده‌بێت.
ئه‌مڕۆ 10ی تشرینی یه‌كه‌می 2017، فراكسیۆنی یه‌كێتیی له‌په‌رله‌مانی كوردستان به‌به‌شداری فراكسیۆنه‌كانی دیكه‌ی‌ په‌رله‌مان، پرسه‌ی بۆ كۆچی دوایی سه‌رۆك مام جه‌لال له‌ناو بینای په‌رله‌مان ڕێكخست.
له‌باره‌ی پرسه‌كه‌وه‌ خه‌ڵه‌ف ئه‌حمه‌د بڕیارده‌ری فراكسیۆنی یه‌كێتیی له‌په‌رله‌مانی كوردستان به‌SNNی ڕاگه‌یاند، "وه‌ك وه‌فایه‌ك بۆ خه‌بات و تێكۆشانه‌كانی، ئه‌مڕۆ پرسه‌مان بۆ كۆچی دوایی سه‌رۆك مام جه‌لال له‌ناو بینای په‌رله‌مان ڕێكخست و تاوه‌كو كاتژمێر 12ی نیوه‌ڕۆش به‌رده‌وامده‌بێت".
