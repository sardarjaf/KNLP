مەكتەبی سیاسی ی.ن.ك بۆ كۆچی دوایی رێكخەری گشتی بزووتنەوەی گۆڕانەوە راگەیاندنێكی بڵاوكردەوە.لە راگەیەندراوەكەی مەكتەبی سیاسی ی.ن.ك دا هاتووە گەلی ئازادیخوازی كوردستان , هەڤاڵانی یەكێتی بەداخ و پەژارەیەكی زۆرەوە، ئەمرۆ كاتژمێر(8)ی سەرلەبەیانی، بەرێز نەوشیروان مستەفا رێكخەری گشتی بزووتنەوەی گۆڕان، دوای تەمەنێكی درێژ لەخەبات و كۆڵنەدان و بەرپرسیارێتی مێژوویی لەساڵانی پەنجاكانەوە هەتا ئەمرۆ، بەهۆی نەخۆشیەوە، ژیان ئاوایی لێكردین.
یەكێتیی نیشتمانیی كوردستان، لەكاتێكدا بەخەمێكی قوڵەوە، لەم رۆژە خەمبارەدا، بەناوی ئەنجومەنی سەركردایەتی و مەكتەبی سیاسی و سەرجەم ئۆرگانەكان و پێشمەرگەكانی یەكێتیەوە، كۆچی دوایی بەرێز (نەوشیروان مستەفا)مان زانی و بەم بۆنەیەوە، هاوخەمی بۆ مناڵەكانی و كەسوكارو هاوڕێبازەكانی، لەهەمان كاتدا، بۆ تەواوی ئەندامانی یەكێتی و هێزی پێشمەرگە و كەسوكاری شەهیدان و تێكرای گەلەكەمان، دەردەبرین، دوپاتیشی دەكەینەوە كەوا: یەكێتی و گەلەكەمان، لە هەلومەرجێكدا، بەشكۆوە كۆچی دوایی رێكخەری گشتی بزووتنەوەی گۆڕان، بۆ دونیای نەمری بەرێدەكەین،  ئاشكراشە  یەكێتی و بزووتنەوەی گۆڕان ساڵێكە رێكەوتنی سیاسی دووقۆڵیمان هەیە.
بەڵام، جێی داخە، هێشتا كۆدەنگی نیشتمانیی لایەنە سیاسیەكان، دوای هەوڵێكی بێوچان، بەتایبەت لەلایەن یەكێتی-یەوە، نەگەیشتۆتە ئەنجام، سەرەنجام، پەرلەمانیش كارا نەكراوەتەوە.
ئێمە وەكو یەكێتی لەم كاتەشدا رایدەگەیەنین كەوا ,  چارەسەری كێشەكان، لەناو  هێزە سیاسیەكان، بۆ هەموو ئەگەرە سیاسیەكان، زۆر بەگرنگ دەزانین , كاراكردنەوەی پەرلەمان، ئەركێكی نیشتمانی و یاسایی، بەڵكو سیاسی چارەنوسازیشە , رێكەوتنی یەكێتی و گۆڕان، هاوكات خەبات بۆ جێ‌ بەجێ‌ كردنی نەخشەرێگای یەكێتی، گرنگیەكی مێژوویان بۆمان هەیە و یەكێتی  بێ‌ درێغ لەپێناویاندا تێدەكۆشین , لەكۆتایشدا دەڵێن: سەرەرای جیاوازییەكانی نێوانمان، پێمان باشە دواچارەسەری نێوان یەكێتی و گۆڕان، هەروەكو چەندین جار گوتومانە، بەیەكگرتنەوەی هەردوولامان، مژدانەی گەلەكەمان بێ‌ و بەم یەكگرتنەوەیەش، رۆحی كاك نەوشیروان وەكو هاوڕێ‌ دێرینی جەنابی مام جەلال و تێكۆشەرێكی دامەزرێنەری یەكێتی و رۆڵی مێژوویی لە خەباتی مێژوویی شۆڕشی نوێ‌ دا، شاد و هەستی هاوڕێیەتی و هاوخەباتی مام جەلال-یش ئاسودە دەبێ‌، بێگومان ئەندام و جەماوەری هەردوولایەنیشمان ساز دەبن بۆ راپەراندنی باقی ئەركەكانی دیموكراسی و كوردایەتی، لەپێشەوەدا، ئەركی ریفراندۆم و لە ئاكامیشدا سەربەخۆیی كوردستانیش , گیانی كاكە (نەوە)، شاد بێ و تەمەنی بۆ مناڵەكانی درێژو ئامانجەكانی یەكریزی هێزەكانمان و رێكەوتنی نێوانیشمان، بەدی بێن.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
