كارگەیەكی دروستكردنی شیرینی لە ناو بازاری شاری سلێمانی دادەخرێت و سەرۆكی لیژنەی تەندروستی و ڤێتەرنەریش ڕایدەگەیەنێت پاش سەردانیكردن و بە دواداچوون، دەركەوت كارگەكە هیچ مەرجێكی یاسایی و تەندروستی تێدا نیە.
پاش ئەوەی لەلایەن ئاسایشی سلێمانیەوە لیژنە هاوبەشەكانی قایمقامیەتی سلێمانی ئاگادار دەكرێتەوە لە هەبوونی كارگەیەكی دروستكردنی شیرینی گومانلێكراو لە ناو بازاڕی شاری سلێمانی و بەمەبەستی بەدواداچوونی زیاتر لیژنەی تەندروستی و ڤێتەرنەری سەر بە لیژنە هاوبەشەكانی قایمقامیەتی سلێمانی سەردانی كارگەكەیان كرد و لە نزیكەوە پشكنینی خۆیان ئەنجامدا.
لەو بارەیەوە سامان عومەر سەرۆكی لیژنەی تەندروستی و ڤێتەرنەری رایگەیاند پاش سەردانیكردن و پشكنین، دەركەوت ئەو كارگەیە هیچ مەرجێكی یاسایی تێدانیە و نزیكەی چوار ساڵیشە مۆڵەتی كاركردنی بەسەرچووە، خاوەنی كارگەكەش كارگەكەی بۆ چەندین مەبەستی دیكە بە كارهێناوە.
