رەجەب تەیب ئەردۆگان سەرۆك كۆماری توركیا هەڕەشەی لەكەمال كلیچدار ئۆغڵوی سەرۆكی پارتی گەلی كۆماری ئۆپۆزسیۆن كرد و رایگەیاند دەبێت بەم نزیكانە خۆی بۆ دادگاییكردن ئامادە بكات.
ئەم هەڕەشەیەی ئەردۆگان لەسەرۆكی پارتی جەهەپەی ئۆپۆزسیۆن دوای ئەوە دێت كەمال كلیچدار ئۆغڵو چەند زانیارییەكی لەسەر تێوەگلانی كوڕەكەی ئەردۆگان و زاواكەی بڵاوكردەوە بە رەوانەكردنی بڕی 15 ملیۆن دۆلار بۆ كۆمپانیایەك بەناوی بێڵ وای  لەدورگەی مان بە مەبەستی خۆدزینەوە لە دانی باجی ئەو پارەیە لەتوركیا.
دوای ئەوەی جەهەپە یاداشتێكی لەو بارەیەوە پێشكەش بە پەرلەمانی توركیا كرد بۆ لێكۆڵینەوەكردن لەبارەیەوە، پەرلەمانتارانی سەر پارتەكەی ئەردۆگان بەتوندی لەبەرامبەر ئەو هەوڵەی جەهەپە وەستانەوە و رێگەیان نەدا لەناو پەرلەمان لێكۆڵینەوە لەو دۆسیەیە بكرێت.
پێش هەڕەشەكانی ئەردۆگانیش، سڵێمان سویلۆ وەزیری ناوخۆی توركیا هەڕەشەی لە كلیچدار ئۆغڵو كردبوو سزای لەسێدارەدانی بەسەردا بسەپێنێت بەهۆی بڵاوكردنەوەی چەند بەڵگەنامەیەكەوە
بەهاوكاری ئاژانسی هەواڵگری ئەمریكا (سی ئای ئەی) , دەزگای هەواڵگری روسیا پیلانێكی تیرۆریستی لە ناوخۆی وڵاتەكەی پووچەڵكردەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
