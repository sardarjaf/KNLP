لە یارییەكانی گروپی هەشتەمی خولەكەشدا  یانەی كۆڵنی ئەڵمانی لە یاریگای راین ئینرجی پێشوازی لە یانەی ئارسناڵی ئینگلیزی كرد  لە گێمی یەكەمی یاریەكەدا یاریزانانی هەردوو یانە چەندین هەلی ئاسانی گۆڵ تۆماركردنیان بۆ دروست بوو  بەڵام هیچ لایەك لە هەژاندنی تۆری گۆڵی یەكتر سەركەوتوو نەبوون و ئەو گێمەش چۆن دەستی پێ كرد هەرواش كۆتایی پێهات  لە سەرەتای گێمی دووەمدا یاریزانانی كۆڵنی خاوەن یاریگا فشارێكی زۆریان خستە سەر گۆڵی یانەی میوان و هەر بەو هۆیەشەوە لە دەقیقەی 62 دا سیرۆ گیراسی توانی بە لێدانی سزا گۆڵی پێشكەوتنی یانەكەی تۆمار بكات  هەرچەندە دوای ئەو گۆڵە یاریزانانی یانەی ئارسناڵ هەموو هەوڵێكی خۆیان خستە كار ئەنجامەكە هاوسەنگ بكەنەوە  بەڵام سەركەوتوو نەبوون و لە كۆتاییدا یاریەكەیان بە گۆڵێكی بێ وەڵام بە یانەی كۆڵن دۆراند  سەرەرای ئەو شكستەش یانەی ئارسناڵ بە كۆكردنەوەی 10 خاڵ و وەكو پێشەنگی گروپەكەی لە جەولەی رابردووەوە سەركەوتنی بۆ قۆناغی داهاتووی خولەكە مسۆگەر كردووە .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
