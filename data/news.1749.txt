ڕێکەوتنی گۆران و یەکێتی هیچ نەبوو جگە لەڕازیبوونی سەرکردایەتی یەکێتی بەدابەشکردنی ماڵە گەورەکە.
ماڵێک، کەجەماوەرری یەکێتی و پانتاییە کۆمەڵایەتیەکانی هەرە خوارەوەی ئەو حزبە لەپێناو بەمەزنی هێشتنەوەیدا ڕەنجی فەرهادیان داو سەرکردایەتی ئەو هێزەش لەچاوتروکاندنێکدا لەسەر میزی دانوستاندێکی لاوازدا بەشێکی هەرە گەورەیان لێ دابەگۆڕان.
ئەوەی کەدەکرا لەناو یەکێتیدا بەر لەئینشیقاق بەگۆڕان بدرابوایە (کەبریتی بوو لەداخوازی کاک نەوشیروان بۆ شەراکەتیێکی زۆر ڕێژەیی ) کەچی ئەو سەرکردایەتیە نەیدا، ئەوا لەدوای ئینشیقاق و لەدوای زەمەنێکی تەواو جیاواز و لەدەروەی یەکێتیدا و لەدوای زەمەنێک لەململانێ و بەریەککەوتنی ناڕەوادا، هەمان ئەو سەرکردایەتیە ڕازی بوو بچێتە ژێرباری شەراکەتێکی نیوە بەنیوەی سیاسیدا.
شەراکەتێک کەڕێک ماڵەگەورەکەی یەکێتی لەدوای مام جەلال دەکات بەدوو لەتەوە.
لەم باسەدا هەرگیز مەبەستمان نیە ڕێکەوتنی گۆڕان و یەکێتی ڕەخنە بکەین بەئەندازەی ئەوەی دەمانەوێت پرسی هەڕاجکردنی دەسکەوتە جەماری و دیموکراسیەکانی یەکێتی لەدانوستاندن و ڕێکەوتنیکی لاوازدا بخەینە ژێر پرسیارەوە.
ئاخر بەڕاستی سەیرە ئەم سەرکردایەتیە چۆن و بەچ لۆژیکێک هات و لەپێناو پۆستی یەکەمی ئیداری لەپارێزگای سلێمانیدا قیروسیای لەزۆربەی پۆستە باڵا ئیداریەکانی ناو شاری سلیمانی و پارێزگای هەڵەبجە و ڕاپەڕین گەرمیان کرد؟!.
دیسان سەرکردایەتی یەکێتی شکستی هێنا لەپاراستنی ئەو دەسکەوتانەشدا کەجەماوەر و ئەندام و کادرە دڵسۆزەکانی بەهیمەت و لەخۆبوردنێکی زۆرەوە بۆ یەکێتیان بەدەست هێنان.
چونکە بەداخەوە ئەوەی جەماوەری یەکێتی لەپڕۆسەکانی هەڵبژاردندا بەدەستیان هێنا سەرکردایەتی ئەو هێزە لەپرسی دانوساندنەکان و لەناو واقیعی ریکەوتنەکاندا لەدەستیان دایەوە.
دروست بەپێجەوانەی گۆرانەوە، کەلەڕووی جەماوەری و پرسی دەنگ و دەنگدەرانەوە توشی پاشەکشەیەکی بەرچاو هات و بەڵام لەدوو ڕیکەوتنی جیاوازدا لەگەڵ پارتی و یەکێتیدا سەرکردایەتیەکەی توانی شکستەکان بۆ سەرکەوتن وەرچەرخێنێت .
ڕەنگە ئەمە بۆخۆی بۆ هەموومان وەکو ئەندام و جەماوەری یەکێتی  کارەسات بێت بەڵام لەڕاستیدا ئەوەی ئێستا سەرەتاتکێ لەگەڵ ئایندەی یەکێتییدا دەکات رەنگە زۆر لەمەش کارەساتبارتربێت بەتایبەت کەلەئێستاشدا جارێکی دیکە ترسەکە لەوەدایە کەئەندازەی کێشەکانی ناو یەکێتی ئاماژەکانی دوورکەرتبونێکی دیکە و بچوکبونەوەیەکی دیکەی هەرە نەخوازراوی ماڵە گەورەکەیان لەگەڵدا بێت .
