ئۆتۆمبێلێكی بۆمبڕێژكراو لە گەڕەكی سەدری رۆژهەڵاتی شاری بەغدا تەقییەوە، بەهۆیەوە نزیكەی 90 كەس كوژران و بریندار بوون.
بەپێی سەرچاوە عێراقییەکان هێزە ئەمنییەکان دەوری ئەو ناوچەیەیان داوە کە تەقینەوەکەی تێدا ئەنجامدراوە و، بریندارەکانیشیان گەیاندوونەتە نەخۆشخانە.
چاوەڕێ دەکرێت ژمارەی کوژراوان بەرزتریش ببێتەوە، بەهۆی ئەوەی هەندێک لە بریندارەکان برینەکانیان سەختە و ئەو شوێنەش کە تەقینەوەکەی تێدا ئەنجامدراوە بازاڕێکی قەرەباڵخ بووە.
