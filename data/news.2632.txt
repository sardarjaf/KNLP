ئەمینداری گشتی وەزارەتی پێشمەرگە رایدەگەیەنێت: خەرجییەكانی وەزارەتی پێشمەرگە كەمیكردوە و رەتیشیدەكاتەوە پێشمەرگە بەشداری قۆناغی دووەمی كۆنترۆڵكردنەوەی موسڵ بكات.
فەریق جەبار یاوەر ئەمینداری گشتی وەزارەتی پێشمەرگە راگەیاندووە: خۆشبەختانە لە چەند مانگی رابردوودا هیچ پێكدادانێكی قورس لەنێوان هێزەكانی پێشمەرگە و تیرۆرستاندا رووینەداوە و بەو هۆیەشەوە خەرجییەكانی پێشمەرگە بە رێژەیەكی بەرچاو كەمیكردووە.
وتیشی: لەگەڵ سوپای عیراقدا هیچ پلانێكی هاوبەشیان نیە لەبارەی قۆناغی دووەمی كۆنترۆڵكردنەوەی موسڵ كە پێشمەرگە بەشداری ئەو ئۆپراسیۆنە بكات،بۆیە پێشمەرگە بەشداری هیچ قۆناغێكی تری  كۆنترۆڵكردنەوەی موسڵ ناكات.
لەبارەی هاوكارییەكانی وڵاتانی هاوپەیمانانیشەوە فەریق جەبار یاوەر ئاماژەی بەوەكرد: مانگانە هاوكاریەكانی وڵاتانی هاوپەیمانان بۆ پێشمەرگە بەردەوامیی هەیە و وەزارەتی پێشمەرگە سوپاسی ئەو وڵاتانە دەكات كە پشتیوانیان بوون لە جەنگی دژ بە تێرۆر.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
