شه‌وی رابردوو به‌ته‌نها سه‌رکه‌وتنی یانه‌ی شاهانه‌ی مه‌درید بۆ یاریی کۆتایی خولی یانه‌ پاڵه‌وانه‌کان به‌ نسبه‌ت مییاکانی مه‌دریده‌وه‌ گرنگ نه‌بوو، به‌ڵکو هه‌ریه‌ک له‌ کایلۆر ناڤاسی گۆڵپارێز و کرسیتیانۆ ڕۆناڵدۆی هێرشبه‌ری شاهانه‌ توانیان ڕیکۆردی نوێ تۆمار بکه‌ن.
سه‌ره‌تا گۆڵپارێزه‌ خه‌یاڵییه‌که‌ی کۆستاریکا و یانه‌ی ڕیاڵ مه‌درید توانی پارێزگاری له‌ گۆڵه‌که‌ی بکات، ناوبراو‌ توانی له‌(٩) یاریی ئه‌م وه‌رزه‌ی خولی یانه‌ پاڵه‌وانه‌کان گۆڵه‌که‌ی به‌ خاوێنی بهێڵێته‌وه‌، به‌وشێوه‌یه‌ له‌گه‌ڵ سانتی کانیزارێسی گۆڵپارێزی ناوداری ڤالێنسیا و ئیسپانیا هاوتا بۆوه‌ که‌ له‌ وه‌رزی ٢٠٠٠ – ٢٠٠١ هه‌مان ڕیکۆردی تۆمار کردووه‌.
له‌لایه‌کی تریشه‌وه‌ دۆنی پورتوگال توانی به‌شداری یاریی ژماره‌ ١٢٦ بکات و به‌یه‌ک ڕووبه‌ڕوبونه‌وه‌ کلارنس سیدۆرفی هۆڵه‌ندی تێپه‌ڕینێت، هه‌روه‌ها له‌ژماره‌ی به‌شدارییه‌کاندا تا ئێستا کاسیاس به‌ ١٥٦ یاریی و چاڤی به‌ ١٥١ یارییه‌وه‌ له‌ پله‌ی یه‌که‌م و دووه‌مدان.
