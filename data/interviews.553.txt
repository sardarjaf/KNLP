پەیام یەكێك لە یاریزانە بەتواناكانی یاریی تۆپی باسكەیە لەسەر ئاستی كوردستان و عێراق، ماوەی چەند ساڵێكە لە ریزی تیپی باسكەی یانەی سیروانی نوێ خەریكی وەرزش كردنە و لە ماوەی ڕابردووشدا چەندین ئەنجامی شایستەی بەدەست هێناوە لەسەر ئاستی كوردستان و عێراق، پەیام لە پاڵەوانێتیی یانەكانی عەرەبی لە وڵاتی ئیمارات توانی ئاستێكی بەرز لەگەڵ یانەكەی پێشكەش بكات و ببێتە مایەی سەرنجی تیپەكانی ئەو وڵاتە، ناوبراو لە دایكبووی ساڵی 1998ی شاری سلێمانییە، ئێمەش لە نزیكەوە چەند پرسیارێكمان ئاراستەی كرد.
- حەز و ئارەزووم بۆ یاریی باسكە، هۆكاری سەرەكیم بوو بۆ هاتنە نێو یاریی باسكە كە تاكو ئێستاش لەگەڵ ئەم یارییە بەردەوامم.
- بە بۆچوونی من یاریی باسكە لە چاو جاران پێشكەوتنی بەرچاوی بەخۆییەوە بینیوە لە كوردستان، بەڵام هێشتا ماومانە بگەینە لوتكەی ئاستەكە.
بەڵام بە گرنگی دانی زیاتری وەرزش دەبێتە هۆكارێكی باش بۆ پێشكەوتنی وەرزش بەگشتی لە كوردستان.
- لە شارەكەی خۆشمان لە ئێستادا گەنج و لاوان لە جاران زیاتر روو لە یاریی باسكە دەكەن و یانەكەی ئێمەش پشتگیری باشی ئەم یارییەیە.
- كردنەوەی پاڵەوانێتیی زیاتر بۆ ئێمەی یاریزانان وهاندانی زیاتری كچان بۆ چوونە نێو وەرزش و بەرپرسان زیاتر یارمەتی یاریزانان بدەن بۆ بەردەوام بوونیان لە وەرزش كردن كردنەوەی كەمپی مەشقی و ئەنجامدانی یاریی دۆستانە لە دەرەوە وبەشداری كردن لە پاڵەوانێتییە نێودەوڵەتییەكان لەسەر ئاستی دەرەوەی هەرێمی كوردستان ئەمانە هەمووی هۆكارن بۆ زیاتر بەرەو پێش بردنی ئەم یارییە لە كوردستان.
- چەندین ئەنجامی باشم بەدەست هێناوە لەگەڵ یانەی سیروانی نوێ و دەست ینشان كردنم بۆ هەڵبژاردەی قوتابخانەكانی عێراق و بەشداری كردنم لە پاڵەوانێتییەك لە وڵاتی كوێت لەگەڵ هەڵبژاردەی عێراق.
- مەشق كردنی بەردەوامم وەكو یاریزان بۆ خۆئامادەكردن بۆ پاڵەوانێتییەكان و پێشكەش كردنی ئاستێكی بەرزتر لە جاران.
- كێشەی سەرەكیی ئێمە نەبوونی یاریگایەكی پێویستە بە خۆمان بۆ ئەوەی مەشقەكانمان بە رێكی تێدا ئەنجام بدەین، ئەگەر ئەم یاریگا تایبەتەمان بۆ دروست بكرێت بەشێكی زۆر لە كێشەكانمان چارەسەر دەبێت.
- بەڵێ ئێمە خانەوادەیەكی وەرزشوانین و خوشكێكم وەرزش دەكات و لە ماڵەوەش زۆر هاوكاریمان دەكەن بۆ وەرزش كردن.
- بە پێچەوانەوە بە هەموو شێوەیەك خانەوادەكەمان پاڵپشت و پاڵنەرمانن بۆ ئەوەی بەردەوام بین لە وەرزش كردن، ئەوان هۆكاری سەرەكین بۆ بەردەوام بوونی ئێمە وەكو یاریزان لە یارییەكان.
- زیاتر بەرەو پێشبردنی وەرزشە لە كوردستان بتوانین لە رێگای وەرزشەوە كوردستان بە جیهان بناسێنین، ئەنجامی شایستە بەدەست بهێنین بۆ وەرزشی كوردستان.
- بەڵێ تا ڕادەیەك كاتم لێ دەگرێ، بەڵام ئەگەر تۆ بەنیازی ئەوە بێت لە هەردووكیان سەركەوتوو بێت دەبێ بەرنامەیەكی تایبەتی بۆدابڕێژی و بۆ ئەوەی خۆت بتوانێ سەركەوتوو بیت لە هەردوو بوارەكە.
- سوپاسی گۆڤاری گوڵان دەكەم بۆ بەسەركردنەوەی بەردەوامی یاریزانان و ناساندنیان، بەڕاستی خزمەتێكی باش بە پرۆسەی وەرزش دەكەن لە كوردستان.
