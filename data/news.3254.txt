ئه‌ندامێكی لیژنه‌ی دارایی له‌ ئه‌نجومه‌نی نوێنه‌رانی عیراق پێشبینی ده‌كات رێژه‌ی كورتهێنانی بودجه‌ی ساڵی داهاتوو زیاتر بێت.
جه‌بار عه‌بادی، ئه‌ندامی لیژنه‌ی دارایی له‌ ئه‌نجومه‌نی نوێنه‌رانی عیراق به‌ سایتی (وردنا)ی راگه‌یاند، ئه‌گه‌ر تا ساڵی 2016 داهاتی نه‌وتی عیراق وه‌ك نیوه‌ی یه‌كه‌می ئه‌مساڵ بمێنێته‌وه‌، ئه‌وا بودجه‌ی ساڵی داهاتوو، كورتهێنانێكی گه‌وره‌ی تێده‌كه‌وێت.
به‌وته‌ی عه‌بادی، ئه‌گه‌ر پلانی تۆكمه‌ دانه‌نرێ و نرخی نه‌وت هه‌ر به‌مجۆره‌ی ئێستا یاری بكات، ئه‌وا رێژه‌ی ئه‌و كورتهێنانه‌ی كه‌ ساڵی 2016 دووچاری بودجه‌ ده‌بێت، ده‌گاته‌ زیاتر 30%.
به‌پێی پێشبینیی ئابووریناسان و ئه‌و داهاته‌ی به‌هۆی دابه‌زینی نرخی نه‌وته‌وه‌ ده‌ست عیراق ده‌كه‌وێت، چاوه‌ڕوان ده‌كرێت بوجه‌ی ساڵی داهاتووی عیراق له‌نێوان 52 بۆ 55 ملیار جۆلار بێت، ئه‌وه‌ش ئه‌گه‌ر نرخی یه‌ك به‌رمیل نه‌وت له‌نێوان 55 بۆ 64 دۆلار بێت.
هه‌ر نرخی نه‌وتیش نا، به‌ڵكو به‌هۆی خه‌رجیی شه‌ڕی داعش بودجه‌كانی دیكه‌ی به‌كاربردن، پێشبینی ده‌كرێت كورتهێنانه‌ چاوه‌ڕوانكراوه‌كه‌ی ناو بودجه‌ی عیراق بگاته‌ 25 ملیار دۆلار.
