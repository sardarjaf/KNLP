ئەندامی لیژنەی نەوت و وزە لەئەنجومەنی نوێنەرانی عیراق رایدەگەیەنێ، ئەو کۆمپانیا نەوتیانەی لەشارەکانی سنوری دەسەڵاتی حکومەتی عیراقدا کاردەکەن، باس لەوە دەكەن كە ئەگەر مەرجەکانیان بۆ جێبەجێنەکرێت گرێبەستەکان نوێ ناکەنەوە".
ئەندامی لیژنەی نەوت و وزە لەئەنجومەنی نوێنەرانی عیراق مازن مازنی ڕاشیگەیاند، کۆمپانیا نەوتیەکان گرێبەستێکی ٢٥ ساڵییان لەگەڵ حکومەتی عیراق ھەیەو لەئێستاشدا ھەوڵێک ھەیە بۆئەوەی بکرێنە گرێبەستی درێژخایەن و ماوەکەشی بگەیەندرێتە ٥٠ ساڵ.
ناوبراو ئەوەشی روونكردەوە كە "لەبەرامبەر ئەو ھەوڵەدا کۆمپانیا نەوتیەکان حکومەتی عیراقیان لەوە ئاگادارکردۆتەوە، نوێکردنەوەی گرێبەستەکانیان بۆ ئەو ماوە درێژخایەنە بەو شێوەیەی ئێستا نابێت و مەرجی نوێیان ھەیە، ئەو گرێبەستانەی ئێستای حکومەت لەگەڵ کۆمپانیا نەوتیەکان لەلایەن نەتەوەیەکگرتوەکانیشەوە پەسەندکراوەو ھەر ھەموارکردنەوەو دەستکاریکردنێکیشیان بەزیانی حکومەتی عیراق دەشکێتەوە".
