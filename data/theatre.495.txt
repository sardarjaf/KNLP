تیپی شانۆی کوردستان شانۆیی ( ژنێک تەڕتەڕ وەک باران لەبیابان )یان نمایشکرد لەقەزای چەمچەماڵ .. رۆژی ١٤ / ٤ / ٢٠١٥ ... کات ٤ی پاشنیوەڕۆ لەهۆڵی رۆشنبیری چەمچەماڵ
بەڕێوەبەرایەتی رۆشنبیری و هونەری چـەمچـەمـاڵ میوانداری (تیپی‌ شانۆی‌ كوردستان )ی کرد بۆ نمایشکردنی شانۆیی ژنـــێـــك تـــه‌ڕتـه‌ڕ وەک باران ..لەبیابان 
خستنه‌ڕووی دوو چیرۆكه‌ له‌نێو یه‌ك ده‌قدا، چیرۆكی هه‌ندێك له‌و ژن‌و پیاوو كچانه‌ی نێو ئــه‌نــفـال كه‌ به‌هه‌موو ئازاره‌كانیانه‌وه‌ له‌ئێستادا له‌گه‌لمان دەژین و ده‌دوێن‌و له‌و گه‌رمه‌سێرو شەنگالە كه‌وتوونه‌ته‌وه‌ به‌ر ره‌شه‌بای شه‌ڕی داعش، هه‌روه‌ها گێڕانه‌وه‌ی چیرۆكی ئێستای قاره‌مانێتی كه‌سانێكه‌ كه‌ له‌نێو كه‌لاوه‌ی شاره‌كانی كوردستاندا رووبه‌ڕووی شه‌مشه‌مه‌كوێره‌كانی تاریكی بوونه‌ته‌وه‌و ئه‌م دوو چیرۆكه‌ به‌ته‌ریبی له‌گه‌ڵ یه‌كدا رێده‌كه‌ن‌و رابردوو ئێستا وه‌كو دوو شاباڵی جه‌سته‌یه‌كی خوێناوی پێكه‌وه‌ شه‌قژن ده‌كه‌ن بۆ گه‌یاندنی په‌یامێكی گرنگی مرۆیی.
