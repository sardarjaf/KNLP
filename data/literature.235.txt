…..ریفراندۆم وەک رووداوێکی گەورە و مێژوویی لەسەر دەستی بنەماڵەیەکی مێژوویی و جوگرافی جائیز نیە هەروا بە سادەیی و بێ رازاننەوە بێتە دی ، بەتایبەتی گەر زانیمان ڕیفراندۆم وەک “مەنجەڵ” یەکەم کەرەسەی لێنانی دەوڵەتی کوردیە و بۆ خۆشکردنی تامی ئەو خواردنە کە هەرگیز لە ژێر دانا دەرناچێت پێویستە چەن بەهاراتێک بەکار بێنین ، هەم خواردنەکە واتە تامی دەوڵەتە کوردیەکە خۆش ئەکات ، هەم بۆن بەرامێکی وای ئەیاتێ تا بینایەی نەتەوە یەکگرتوەکان لە ئەمریکا بچێت، هەندێک بابەت و بەهارات بۆ رازاننەوەی ریفراندۆم ئەمانەن :
= هەر هەنگاوێکی گەورەی وەک ریفراندۆم و پاشان دەوڵەتی کوردی پێویستی بە سرودە.
بۆیە ئەبێت سرودێک بۆ ریفراندۆم دابنرێت کە کەناڵە زەرد و زەرد هەڵگەڕاوەکان بیست و چوار سەعات پەخشی بکەن ، ئەمەش ئەرکێکی قورس نیە ، ئەو شاعیرەی شیعری” زێڕە” ی داناوە ئێستا دەرسی ڕێبازی بارزانی لە مەعهەدی پێگەیاننی!!
کادیرانی پارتی ئەڵێتەوە، ئەو زاتە دەستی لەو شیعرانەیا هەیە و ئەتوانێت بەدەم چارەکێکەکەوە( مەشروب نەک مووچە) شیعرێکی زۆر جوان و لایەق بە ریفراندۆم بنوسێ ، خۆ سەرۆک هەر سەرۆکە ئیتر زێڕە کەی دوێنێ بێت یان ئەوەی ئەمڕۆ..ئاوازەکەیشی هونەرمەندێک هەیە گەر کاتی هەبێت” چونکە زۆر مەشغوڵی گورانی بێژە ئافرەتەکانە ” لە ئاواز دانانا سەری ڕووتاوەتەوە، شارەزاییەکی تەواوی هەیە لە سوود وەرگرتن لە ئاوازی سرودەکانی بەعس و تێکەڵکردنی بە سرودەکانی پارتی، ئەتوانێت بەشەو و ڕۆژێک ئاوازێک بۆ شیعرەکەی شاعیری زێڕە لەسەر ریفرابدۆم دانێ، بۆ وورتنی ئەو سرودەش پەک ناکەوێت “داود القیسی” مان زۆرە…
= جێی خۆیەتی ریفراندۆم ئاڵایەکی تایبەت بە خۆیشی هەبێت ، ئەمەشیان کارێکی قورس نابێت ، لەبەر ئەوەی ریفراندۆم بەسەرپەرشتی و لەسەر دەستی پارتی و هاوئاوازەکانی یەتە دی .
هەقە تەختی ئاڵاکە زەرد بێت و وەک ئیشارەتێک بە شانازیەکی پارتی 31/ ئەستێرەی لەسەر بێت کە سیمبولی پارتیە بۆ گەرانەوەی بۆ هەولێر لە 31/ئابی 1996 ، رەنگە بوونی ئەستێرەش لەسەر ئاڵاکە دڵی ئەمریکیەکان خۆشکات ئەوان پەنجا ئەستێرەیە هی ریفراندۆم سی و یەک ، لەوانەیە ئەمەش کاربکاتە سەر بەهێز کردنی پەیوەندی ئەمریکا و هەرێم لەکاتی کۆڵانی دەوڵەتە کوردیەکە مەنفەعەتی خۆی هەبێت و دەعوەتیش بکرێن…..
= ناوی هەموو ئەو جاش و خائین و خۆ و ریفراندۆمە فرۆشانەی کە دژی ریراندۆمن و لەبەرەی(نەخێر)ن ، ناو و رەسمیان بەسەر هەموو دوکان و سوپەرمارکێتەکانی هەرێما بڵاو بکرێتەوە تا کەس هیچیان پێ نەفرۆشێت و دواتر لە ڕێگەی داداگاکانی هەرێمەوە بە تایبەتی ئەوانەی هەوڵێر کە خۆشبەختانە لەڕووی بێلایەنی ونەزاهەتەوە ناو و ناوبانگێکی عالەمییان هەیە، سزای ڕەوای خۆیان وەربگرن، خراپیش نابێت ئەگەر خۆیان و کەس و کاریان دوور خرێنەوە بۆ دوورگەیەکی زۆر دوور لە هەرێم تا چی تر نەتوانن بگەڕێنەوە و کوردستانی بنەماڵە و ئابووری سەربەخۆ و دیموکراسی و ریفراندۆممان لێ پیس بکەن “بۆ جێ بەجێ گەیاننی ئەو جۆرە هەنگاوە ئەتوانرێت سوود لە تەجروبەکانی ئەتا تورک و رەزا شا وەربگیرێت لە مامەڵە کردن لەگەڵ یاخی و مورتەد…….”
