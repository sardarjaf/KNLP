وەزیری هێزە ئاسمانیەكانی ئەمریكا، روسیا بەگەورەترین مەترسی دەزانێت بۆ سەر ئاسایشی وڵاتەكەی، راشیدەگەیەنێت، كە پێویستە ئەمریكا بوونی خۆی لەئەوروپا زیاتر بكات.
هاوكات وێڕای ئەوەی روسیایی بە گەورەترین مەترسی لەسەر ولایەتە یەكگرتووەكان وەسف كرد، راشیگەیاند، كە پێویستە ئەمریكا بوونی لە ئەوروپا بەهێزتر بكات، تەنانەت ئەگەر هاوپەیمانەكانی لەناتۆ تەنگژەی داراییان هەبێت.
ئەو وەزیری هێزە ئاسمانیەكانی ئەمریكا، بێ هیوایی خۆی پێشاندا، كە لەكۆی بیست وهەشت ئەندام لە هاوپەیمانی باكوری ئەتڵەسی ناتۆ تەنها چواریان داواكاریەكانی هاوپەیمانێتیەكەیان بۆ دابینكردنی تێچوونی كەرتی بەرگری جێبەجێ‌ كردووە، ئەمەش لەكاتێكدا كە پێشوتر سەرجەم ئەندامەكانی ناتۆ رەزامەندیان لەسەر جێبەجێكردنی ئەو داواكارییە پیشاندابوو.
