ئەحمەدی حاجی رەشید، بڕیاردەری لیژنەی دارایی لە ئەنجومەنی‌ نوێنەرانی‌ عێراق رایگەیاند" حەیدەر عەبادی، سەرۆك وەزیرانی عێراق ئەوەی‌ رایگەیاندووە" پێنج ترلیۆن دیناری لە بانكی ناوەندی دەخرێتە سەر حیسابی بانكە ئەهلییەكان و رەزامەندی دەربڕیوە لەسەر دابەشكردنی ئەو پارەیە بەسەر سەرجەم پارێزگاكانداو پارەكەش لەسەر دوو بنەما دابەشدەكرێت، بەجۆرێك ٨۰٪ بەپێی ڕێژەی دانیشتوان و ۲۰٪ لەسەر بنەمای هەژاری پارێزگاكە دەبێت ".گوتیشی" هەموو هاووڵاتیەك بەبڕی ٥۰ ملیۆن دینار سوودمەند بێت و بە۱۰ساڵ قەرزەكە بەسودی ۲٪ بەحكومەت دەداتەوە.
ئەحمەدی حاجی رەشید ئەوەشی گوت" هاوڵاتی بەو پارەیە بۆی هەیە خانوو دروستبكات، یان شوقە بكڕێت، یان نۆژەنی بكاتەوە.
لەمەڕ ئەوەی ئایا ئەو بڕیارە هەرێمی كوردستان دەگرێتەوە، گوتی" ئەو پارەیە لەلایەن بانكی‌ ناوەندییەوە دەدرێتە بانكە ئەهلییەكان، ئەگەر ئەو بانكانە لەهەرێمی‌ كوردستان لقیان هەبێت هاووڵاتیانی‌ هەرێم دەتوانن سودمەند بن".
