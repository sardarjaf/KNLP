وەزیری نەوتی حكومەتی عێراق عادل عەبدولمەهدی لەوتارێكیدا كە لەماڵپەڕی ئەلعەدالە بڵاویكردووەتەوە.
دەڵێت" حكومەتی "نامەی داخراو" رووناكی بەخۆوە نابینێت و رێككەوتنەكانی تایبەت بە پێكهێنانی حكومەتی تەكنۆكرات، لەپەرلەماندا نەیاری زۆری بۆپەیدابووە.
مەهدی ئەوەشدەڵێت" حكومەتی تەكنۆكرات و سەربەخۆ بێ بوونی هێزیی سیاسی پرۆسەیەكی ناواقیعییەو قوڕسایی لەلای رای گشتی و پەرلەمان و ئەنجومەنی وەزیران نابێت.
وەزیری نەوت گوتیشی" تائێستا چەند كێشەیەك هەیە كە پێویستە پێش ئەوەی حكومەتی نوێ رووناكی ببینێت، چارەسەربكرێت.دەبێت هەموو پێكهاتەكان رازی بن نەك تەنها یەك پێكهاتە.
ئەگەر ئەمە بەدیهات، دەتوانین بگەین بە ئاستی دڵنیابوون‌ لەیەكێتیی عێراق و یەكێتیی ئاڕاستەكانی و بنچینەگەلێكی پتەو كە بتوانێت رووبەڕووی كۆسپەكان ببێتەوەو ستراتیژێكی ئازایانە دابنێت كە وڵات بەرەو پێشەوە ببات".
