 ئەمڕۆ یارییەكانی تری هەفتەی 13ی بۆندس لیگا بەردەوامیان دەبێت  لە یەكەم رووبەروو بوونەوەشدا كە لە هەمان كاتیشدا یاری لوتكەی هەفتەی سیانزەیەمی خولەكە دەبێت  هەردوو یانەی بوروسیادۆرتمۆند و شاڵكە لە یاریگای سیگناڵ ئیدونا پارك و لە یەكەم دێربی رووباری رووری ئەم وەرزەی نێوانیان بەیەك دەگەن  ئەنجامی ئەو یاریەش بۆ یاریزانانی هەردوو یانە گرنگیەكی زۆری دەبێت  بە تایبەتی بۆ یاریزانانی دۆرتمۆند كە دەیانەوێت بە هەر شێوەیەك بێت ئەو یاریە بە سوودی خۆیان یەكلایی بكەنەوە و كۆتایی بە ئەنجامە خراپەكانی ئەم دواییەیان بهێنن  كە ئەو یانەیە لە پێنج یاری رابردووی بۆندس لیگادا تەنها 1 خاڵی بەدەست هێناوە   لە لایەكی ترەوە و سەعات 8  و 30 دەقیقە بە كاتی كوردستان و لە یارییەكی بەهێزی ئەو هەفتەیەدا  یانەی بایرن میونشنی پاڵەوانی پێنج وەرزی رابردووی خولەكە لە یاریگای بوروسیاپارك دەبێتە  میوانی یانەی بوروسیا منشنگڵادباخ  بۆ ئەو یاریە گرنگەش یۆب هاینكسی راهێنەری یانە باڤارییەكە بەهۆی پێكانەوە لە تواناكانی بەشێكی زۆری ئەستێرەكانی بێ بەش دەبێت  هەر ئەوەش وا دەكات ئەو راهێنەرە لەو یاریەدا ئەركی تا رادەیەكی زۆر قوورس و ئاستەم بێت  هەر بۆیە پێشبینی دەكرێت هاینكس لە بەرامبەر گڵادباخ پشت بە تواناكانی چەند یاریزانێكی لاو و یەدەگی یانەكەی ببەستێت  بەڵام لە هەمان كاتیشدا ناوبراو ئەوەی ئاشكرا كردووە هەر یەك لە ئارتورۆ ڤیدال و خەیمس رۆدریگێز و رۆبەرت لیڤاندۆڤسكی دەتوانن لەو یاریەدا بەشداری بكەن.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
