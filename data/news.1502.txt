لە كاتی سەردانەكەی بۆ شوێنی تەقینەوەكەی چەند ڕۆژی ڕابردوو،عەمار حەكیمی سەرۆكی ئەنجومەنی ئیسلامی عێراق لە لایەن هاوڵاتییانی خان بەنی سەعدەوە هێرشی دەكرێتە سەر وبەردباران دەكرێت.
لەمبارەیەوە مولازمی یەك محمود عوبید ئەفسەر لە پۆلیسی شارەدییەكە هەواڵەكەی پشت راستكردەوەو ئەمڕۆ سێ‌ شەممە 21/5/2015 بە (ڕێگای كوردستان)ی ڕاگەیاند:- لە كاتی بە سەركردنەوەی شوێنی تەقینەوەكەی چەند ڕۆژی ڕابردوو وسەردانی پرسەی قوربانییەكان ژمارەیەك هاوڵاتی دانیشتووی خان بەنی سەعدی سەر بە پارێزگای دیالە ڕێگری لە عەمار حەكیمی سەرۆكی ئەنجومەنی باڵای ئیسلامی عێراق دەكەن وبە قسەی ناشرین هێرش دەكەنە سەری وبەرد بارانی دەكەن.
گوتیشی:- ئەو هاوڵاتییانە ڕێگریشیان لە حەیدەر عەبادی سەرۆك وەزیرانی عێراقیش كردووە ونەیانهێڵاوە سەردانی ناوچەكە بكات وئەویش لە لای خۆیەوە لایەنگرانی مالكی تومەتباركردووە بەوەی كە ئەو كردەوەیان دژ بە ئەو ئەنجامداوە.
