نەجمەدین کەریم، پارێزگاری کەرکووک بە بە رۆژنامەتووسانی پارێزگاكەی راگەیاند "ئیدارەی کەرکووک ھیچ بڕە پارەیەکی لە حکومەتی عێراقییەوە بەدەستنەگەیشتوە، سەرەڕای ئەوەش بەردەوامین لە خزمەتکردنی شارەکە بۆ ھاووڵاتییان‌ دابینکردنی ئاو و کارەبا ‌و خزمەتگوزارییەکانی دیکە".
نەجمەدین کەریم ھێرشکی تووندی کردە سەر حکومەتی عێراقی و رایگەیاند "حکومەتی عێراقی پارە بە ھەموو شوێنێک دەدات تەنیا بە کەرکووکی نەبێت، بۆیە باشترین چارەسەر جیابوونەوەیەتی لە بەغدا، ئێستا کەرکووک پێشمەرگە دەیپارێزت و پەیوەندی لە ھەرێمی کوردستان ھەیە، چونکە تاوەکو ئێستا سیاسەتی راگواستنی کەرکووک لە بەغدا ماوە".
پارێزگای کەرکووک روونیکردەوە، بەغدا نەک بودجەی کەرکووک نانێرێت بەڵکو پارەی جووتیارانیش نادات.
"ئەمساڵ ھیچ بودجەی نەناردووە تەنیا دوو جار نەبێت کە 200 ملیۆن دیناری بۆ پاککردنەوەی شاری ناردبوو".
