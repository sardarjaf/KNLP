حەیدەر عەبادی سەرۆکی ئەنجومەنی نوێنەرانی عیراق رایگەیاندووە کە بۆ گرتنەوەی شاری موسڵ پێشمەرگەش بەشداردەبێت و هەماهەنگیمان لەگەڵ بەرپرسانی هەرێم کردووە.
ناوبراو لەناو بینای پەرلەمان باسی گرتنەوەی شاری موسڵی کردووەو ئاشکرایکردووە کە بەهاوکاری لەگەڵ هێزەکانی پێشمەرگەی کوردستان پرۆسەی کۆنترۆڵکردنەوەی موسڵ دەخەینە بواری جێبەجێکردنەوە، بۆ ئەو مەبەستەش لەگەڵ بەرپرسانی هەرێم گفتوگۆمان کردووە.
سۆزان بەکر ئەندامی پەرلەمانی عیراق لەلێدوانێکیدا بۆ خەندان وتی: دوای ئەوەی حەیدەر عەبادی سەرۆک وەزیرانی عیراق بانگهێشتی دانشتنی پەرلەمان کرا جەختی لەوە کردەوە بۆ گرتنەوەی شاری موسڵ هێزی پێشمەرگەی کوردستان و حەشدی شەعبی بەشداری دەکەن و بۆ ئەو مەبەستەش لەگەڵ بەرپرسانی حکومەتی هەرێم هەماهەنگیمان کردووە.
