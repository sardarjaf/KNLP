وەفدێكی باڵای وەزارەتی بەرگری ئیتاڵیا بە سەرۆكایەتی كلاودیۆ كرازیانۆ سوپا سالاری ئەو وڵاتە گەیشتە شاری سلێمانی و لەگەڵ فەرماندە و لێپسراوانی میحوەرەكانی پێشمەرگە كۆبۆوە.
لە بارەگای هێزەكانی 70 لە شاری سلێمانی وەفدەكەی ئیتاڵیا بە مەبەستی دەربڕینی هاوكاری لۆجستی و سەربازی و گفتوگۆ لە بارەی ئامادەكاری پێشمەرگە بۆ قۆناغەكانی كۆتایی داعش لەگەڵ پلەداران و لێپسراوی بەشێك لە میحوەرەكان كۆبۆوە, لەو بارەوە لە لێدوانێكیدا بۆ رۆژنامەنووسان شێخ جەعفەر شێخ موستەفا فەرماندەی هێزەكانی 70ی وەزارەتی پێشمەرگە رایگەیاند: وڵاتی ئیتاڵیا بەڵێنی هاوكاری زیاتری داوە بە هێزەكانی پێشمەرگە هەروەك چۆن لە سەرەتاوە پشتیوانی هێزەكانمان بوون ئێستاش لە رووی ناردنی كەرەستەی سەربازی و مەشقپێكردنەوە بەڵێنی هاوكاری زیاتریان بە پێشمەرگە داوە.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
