-سەرەتای دەستپێكی ژیانی وەرزشیم دەگەڕێتەوە بۆساڵی 2008 كە توانیم بە تەواوەتی ئاشنایەتی لەگەڵ وەرزش پەیدا بكەم، بۆ چوونە ناو وەرزشیش خانەوادەكەم هاوكارێكی باشم بوون.
-هەر لە منداڵیەوە خولیام بۆ ڕاكردن هەبووە، رۆژ لە دوای رۆژ خولیام بۆ ئەم یارییە زیاتر دەبوو لە ساڵی 2008 توانیم بەشداری كێبڕكێیەكان بكەم و توانیم بە سەركەوتوویی قۆناغەكانی ببڕم.
-لەم بارودۆخەی ئێستا بەهۆی نەبوونی پاڵەوانێتی هیچ ئاستێكی باشی نییە، نەكردنەوەی پاڵەوانێتیش كاریگەری دەبێت لەسەر یاریزانانی گۆڕەپان و مەیدان، واتە ئەنجامنەدانی خول و پاڵەوانێتی وایكردوە كە مەشقەكانیشمان بوەستێت، بە بۆچوونی منیش وەكو یاریزانێك پێم باشە ساڵانە سێ تا چوار پاڵەوانێتی ئەنجام بدرێت بۆ ئەوەی ئاستی پێشكەوتوویی یاریزانان و یانەكان ببیندرێت.
-گرنگیدانی زیاتر بە یاریزانانی كچ لە شارەكانی كوردستان و كردنەوەی قوتابخانەی پێگەیاندنی یاریزانان لە شارەكانی كوردستان و بەردەوام كردنەوەی پاڵەوانێتی و هاندانی كچانیش بۆ هاتنە نێو ئەم یارییە هۆكارە بۆ بەرزبوونەوەی ئاستی یارییەكە لە كوردستان.
-من لە شاری سلێمانی لە دایكبووم و هەر لە ساڵی 2008 تا ئێستا یاریزانی پێشمەرگەی سلێمانیم لەم یانەیەدا جێگای خۆم كردۆتەوە، ئەوەی ئەم چاوانەی ناساند بە چەندین پاڵەوانێتی لە وڵاتانی عەرەبی هەریەكە لە پاڵەوانێتی لە وڵاتانی ئەردەن و سوریا و میسر و قەتەر و ئیمارات و لوبنان بەشداربووم بە هەوڵ و ماندووبوونی ڕاهێنەرە ئازیزەكانم بۆیەش هەر ئەم یانەیەم هەڵبژاردووە.
-ئەنجامی باشم زۆرە لەسەر ئاستی عێراق و كوردستان و وڵاتانی عەرەبی لە ڕاكردنی 100م و 200م و یەك باز و سێ باز خاوەنی چەندین ژمارەی پێوانەییم لەسەر ئاستی عێراق و كوردستان، لە ئێستاشدا زیاتر گرنگی بە یارییەكانی گۆڕەپان و مەیدان لە یاری یەك باز دەدەم و هەوڵدەدەم زیاتر گرنگی بە تواناكانی خۆم بدەم.
-تاكە هیواو ئاواتم ئەوەیە ببمە یاریزانێكی زۆر سەركەوتوو نەك هەر لە پاڵەوانێتی كوردستان و عێراق و عەرەبی، بەڵكو تاكە حەز و و ئارەزووم ئەوەیە بەشداری ئۆڵۆمپیاتی جیهان بكەم و ئەنجامێكی باش بەدەست بهێنم.
-نەخێر، بە هیچ شێوەیەك رێگری لێ نەكردووم، چونكە خۆم قوتابی پەیمانگای وەرزشی سلێمانیم هەموو ساڵێكیش پلەی باشم بەدەستهێناوە لە خوێندن.
-زۆر یانە هەبووە كە پێیان وتووم، بەس تەنیا من یانەی پێشمەرگەی سلێمانیم هەڵبژاردەوە و بۆ هیچ یانەیەكی تر یاری ناكەم.
-سوپاس بۆ گۆڤاری گوڵان-ی خۆشەویست كە هەمیشە پێشەنگ بووە لە خزمەتكردنی وەرزشكاران لە شارەكانی كوردستان، سوپاس بۆ یانەكەم و ڕاهێنەرەكەم و خانەوادەكەم بۆ هاوكاری كردنمان.
