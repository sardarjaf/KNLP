بەپێی رۆیتەرز لەسەر ئاستی جیهانیش نرخی زێر بازێکی گەورەی دا، هەر ئۆنسەیەک بۆ 1259.66 دۆلار بەرزبووەوە کە بەرزترین نرخە لە 18ی مانگی رابردووەوە تائێستا.
ئه‌و كانزا به‌نرخه‌ له‌ چاره‌كی‌ یه‌كه‌می‌ ئه‌مساڵدا به‌ڕێژه‌ی‌ %17 به‌رزبوونه‌وه‌ی‌ به‌خۆوه‌ بینوه‌ به‌راورد به‌ ساڵی‌ رابردوو، ئه‌وه‌ش له‌ماوه‌ی (30) ساڵی ڕابردوودا یه‌كه‌مجاره‌ به‌و شێوه‌یه‌ به‌رزبێته‌وه‌.
به‌پێی راپۆرتێكی‌ ئه‌نجومه‌نی جیهانی زێڕ (WGC) كه‌ رۆژی پێنجشه‌ممه‌ 7ی نیسان بڵاوكراوه‌ته‌وه‌، ئه‌نجومه‌نه‌كه‌ پێشبینیكردووه‌ به‌هۆی ناجێگیری بازاڕه‌كان و سیاسه‌تی دارایی فراوانخوازیی و داواكاری بانكی ناوه‌ندی له‌سه‌ر زێڕ، وه‌به‌رهێنان له‌ زێڕدا بكرێت و نرخه‌كه‌ی به‌رزترببێته‌وه‌.
ئه‌نجومه‌نه‌كه‌ ئاماژه‌ی كردووه‌ به‌ پێنج خاڵی دیكه‌ كه‌ به‌شداربوون له‌ هه‌ڵكشانی نرخی زێڕ، كه‌ بریتین له‌ نیگه‌رانی به‌رده‌وام سه‌باره‌ت به‌ گه‌شه‌ی ئابووری و سه‌قامگیری دارایی له‌ بازاڕه‌كانی وڵاته‌ تازه‌ پێگه‌یشتووه‌كاندا.
هه‌روه‌ها وه‌ستانی به‌رزبوونه‌وه‌ی نرخی دۆلاری ئه‌مریكی و په‌یڕه‌وكردنی سیاسه‌تی ڕێژه‌ی سوودی نێگه‌تیڤ له‌لایه‌ن بانكه‌ ناوه‌ندییه‌ جیهانییه‌ پێشه‌نگه‌كانه‌وه‌.
گه‌ڕانه‌وه‌ی وه‌به‌رهێنانی داواكاری سنووردار له‌سه‌ر زێڕ.
هه‌ڵكشانی نرخه‌كان واتا وه‌به‌رهێنه‌ران په‌یڕه‌وی ئاراسته‌ی هه‌ڵكشاوی نرخی زێڕ ده‌كه‌ن.
