لیژنەی ئامادەكاری میهرەجانی ساڵانەی مەزارەگەكانی حوسەین و عەباس ، میهرەجانی ئەمساڵ لە شاری بابل ی مێژوویی سازدەكات و بڕیاری داوە لەو مەراسیمەدا بە رەسمی ناوی شاری (بابل ) بگۆڕن بۆ شاری (ئیمام حەسەن) ی نەوەی پێغەمەبەری ئیسلام .
ئەو بڕیارەی ئاخوندەكان بۆتە هۆی توڕەیی خەڵكی ئەوشارە و كەمپینێكیان لەژێر ناوی (ناوم بابلە) رێكخستووە و داوای یەكدەنگی دەكەن لە دژی ئەو بڕیارە و خوازیارن هەموو لایەك پشتیوانیان بن و رێگری لەو كارە بكرێت .
مێژوو و ناوی شاری بابل (ٍشاری خوداوەند مەردۆخ - مەردۆك) بۆ زیاتر لە ٤٠٠٠ ساڵ بەر لە ئێستا دەگەڕێتەوە و هیچ دەسەڵات و ئاینێك دەستیان نەبردووە بۆ گۆڕینی ناوەكەی ، بەڵام ئێستا دەسەڵاتی مەزهەبگەرایی شیعە لە عیراق دەیەوێت ناو و مێژووەكەی بشێوێنێت
