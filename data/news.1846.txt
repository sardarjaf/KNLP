لەپرێس كۆنفراسێكدا رۆژی چوارشەممە 17ی حوزەیرانی 2015 كە لە پەرلەمانی كوردستان بۆ هەر دوو لیژنەی دارایی و ئابووری، لیژنەی وزە و سامانە سرووشتیەكان بەرێوەچوو، باسیان لە قەیرانی كەمی بەنزین و بەرزبوونەوەی نرخی دۆلار كرد.
عزەت سابیر سەرۆكی لیژنەی دارایی و ئابووری رایگەیاند "قەیرانی بەنزین لە هەرێمی كوردستان، دوای ئەوەی بەدواداچوونمان كرد لە ئێستادا لە هەولێر كێشەی كەمی بەنزینی بەرەو نەمان دەچێت.
بەڵام لە سلێمانی و دهۆك كێشەكە زیاترە و تاوەكو ئێستا قەیرانە بەدی دەكرێت".
دەربارەی بەرزبوونەوەی نرخی دۆلار بەرامبەر بە دیناری عێراقی سەرۆكی لیژنەی دارایی لە پەرلەمانی كوردستان رایگەیاند"لە بەرژەوەندی بانكی ناوەندی عێراقیە نرخی دۆلار بەرز ببێتەوە، چونكە داهاتی نەوتی عێراق بە دۆلارە كە دەیگۆڕنەوە دینارە هەوڵ دەدرێت، زۆرترین دینار بكڕدرێت"، ناوبراو داوای لە هاووڵاتییانی كوردستان كرد با پارەكانیان نیوەی دۆلار بێ و نیوەی تریشی دیناری عێراقی بێت.
ئەو پەرلەمانتارە پێشنیار دەكات كە حكوومەتی هەرێمی كوردستان دەكات كە مووچەی هاووڵاتییان نیوەی بە دۆلار و نیوەی بە دینار بدات بۆ ئەوەی فەرمانبەران و مووچە خۆران زەرەر مەند نەبن".
دڵشاد شەعبان لەلایەكی دیكەوە جێگری لیژنەی وزەو سامانە سرووشتییەكان، رایگەیاند "رۆژانە هەرێمی كوردستان 3 ملیۆن و 200 هەزار لیتر بەنزین بەرهەمی خۆماڵی هەیە بێگومان هەرێم رۆژانە پێویستی بە شەش ملیۆن لیتر هەیە لە پەیوەندی بەردەوامین لەگەڵ وەزارەتی سامانە سرووشتییەكان بۆ چارەسەركردنی كێشەكان"، ناوبراو راشیگەیاند " وەزارەتی سامانە سرووشتییەكان پێیان راگەیاندین، كە بەرێگەی كۆمپانیای پاوەر فرانسی توركی كە كۆمپانیای گواستنەوەیە حكوومەتی هەرێم بەنزینی لە ئیمارات كڕیوە.
بەنزینەكە ئەم هەینییە دەگاتە هەرێمی كوردستان و كێشەی بەنزین نامێنێت".
