ڕۆشنبیری وهۆشیاری و هاوسه‌نگی هێزوده‌سه‌ڵات وكایه‌ گۆڕاوه‌كانی شارستانیه‌ت ئه‌مه‌ش ده‌بێته‌ هۆی دابڕانێكی سه‌رتاسه‌ری شارستانیه‌ت وبه‌شداری ناكارایی قۆناغه‌كانی گه‌شه‌كردن.تَائه‌و شوێنه‌ی كه‌ باسی ده‌سه‌ڵات ده‌كرێت ده‌سه‌ڵات به‌سه‌ر شته‌كان پیاده‌ ده‌كرێت توانایی به‌رده‌وامی و به‌رگری هه‌یه‌, په‌یوه‌ندی ده‌سه‌ڵات ته‌نیا په‌یوه‌ندی نێوان تاك و گروپه‌كان نیه‌ به‌ڵكو كرده‌وه‌یه‌كه‌ كرده‌وه‌كانیتر ده‌گۆڕن.ده‌سه‌ڵات كاتێك بوونی هه‌یه‌ بچێته‌ بواری كرده‌وه‌,ده‌سه‌ڵات خۆی له‌خۆیدا به‌مانایی ڕه‌فزونكۆڵی ئازادی یان گواستنته‌وه‌ی مافه‌كان نییه‌ له‌وانه‌یه‌ په‌یوه‌ندی ده‌سه‌ڵات ده‌ره‌نجامی ڕه‌زامه‌ندی پێشوو یان هێز بێت به‌ڵام له‌ناوه‌وه‌ ڕه‌زامه‌ندی (كۆ) نییه‌.هۆیه‌كانی به‌رقه‌راربوونی ده‌سه‌ڵات به‌پێی ئه‌وه‌ی ده‌سه‌ڵات ڕێگه‌ی هه‌ڕه‌شه‌و به‌كارهێنانی ئامرازه‌كانی سه‌ركوتكردن وناچاری وكۆنتڕۆلی ئابووری و سیسته‌می چاودێری .په‌یوه‌ندیه‌كانی ده‌سه‌ڵات ڕه‌گی له‌ كۆمه‌ڵگادا هه‌یه‌, به‌ ئاماژه‌كردن به‌م مانایه‌ ستراتیژی ده‌سه‌ڵات بریتیه‌ له‌ گشت ئه‌و هه‌موو هۆو ئامرازانه‌ی كه‌ به‌مه‌به‌ستی جێبه‌جێكردنی كاریگه‌ری ده‌سه‌ڵات یان پاراستنی به‌كاریده‌هێنێت .
كێشه‌ی سه‌ره‌كی كۆمه‌ڵگه‌ی كوردی نه‌بوونی مه‌عریفه‌ونه‌بوونی متمانه‌به‌خۆبوون ئه‌مه‌ش سه‌د ده‌ر سه‌د مانایی ته‌سلیمكردنی هه‌موو پڕۆژه‌یه‌كی تازه‌ی بیركردنه‌وه‌وبناتنان, بۆ نموونه‌ له‌ خێزانی كوردی (باوك) هه‌موو ده‌سه‌ڵاتیكی خێزانی كۆنتڕۆل كردووه‌و بڕیاڕه‌كان به‌ ده‌ست ئه‌وه‌,بۆیه‌ عه‌قڵی كوردی له‌ مه‌عریفه‌و متمانه‌و بیركردنه‌وه‌ دابڕایه‌ بۆیه‌ تووشی به‌ره‌نگاری ده‌بێته‌وه‌ له‌گه‌ڵ ده‌سه‌ڵات ئه‌و به‌ره‌نگاریه‌ش ڕووبه‌ڕوویی خێزان ده‌بێته‌وه‌ كاتێكیش ئه‌و ڕووبه‌ڕووبوونه‌وه‌وبه‌ره‌نگاریه‌ بێ‌ مه‌عریفه‌و متمانه‌ به‌رده‌وام بێت تووشی شكست دێت لێره‌وه‌ (قه‌یرانی عه‌قڵی كوردی) سه‌رهه‌ڵده‌دات.پڕۆسێسی ده‌سه‌ڵات لای تاكی كورد به‌ ئیفلیجی له‌ دایك بووه‌ ئه‌و ئیفلیجیه‌ش غیابی عه‌قڵی كوردیه‌ تاكی كورد نه‌یتوانیوه‌ بوونی خۆیی بدۆزێته‌وه‌ كێشه‌ی هه‌ره‌ سه‌ره‌كی تاكی كۆمه‌ڵگه‌ی ئێمه‌ له‌گه‌ڵ ده‌سه‌ڵات ئه‌وه‌یه‌ كه‌ ئه‌و ده‌سه‌ڵات خۆی وه‌ك بنه‌ماوڕێسایه‌كی مۆدێڕن پیشانده‌دات ,بۆیه‌ تاكی كوردی و روئیایی تاكی كوردی بۆ ده‌سه‌ڵات بێ‌ مه‌عریفه‌یه‌و بێ‌ متمانه‌یه‌ وجودی خۆی لێ‌ یاخی بووه‌ وه‌ك كۆمه‌ڵگایه‌ك له‌ سه‌ره‌تایه‌.
عه‌قڵی كوردی نه‌گه‌یشتۆته‌ ئه‌وه‌ی خودی خۆی بناسێت نه‌ناسینی خودیش ڕفزی (عه‌قڵانیه‌ته‌).بۆیه‌ زۆر زه‌حمه‌ته‌ تاكی كوردی بتوانێ‌ بهزرێ‌ وبیربكاته‌وه‌وهه‌ست به‌بوونی خۆی بكات چونكه‌ له‌ ڕابردوویی ته‌ماوی ده‌ژی نه‌ك له‌ ئێستاوداهاتوو, ئێستایی خۆیی به‌ئیفلیجی ده‌زانێ‌ ئالێره‌دا پڕۆژه‌ی (خۆدۆزینه‌وه‌وخۆناسینه‌وه‌) له‌ هه‌موو هه‌ست وسۆزێكی
ڕووخێنه‌ر و بیری نازانستی و نامه‌نتیقی دووربخرێته‌وه‌ تاكو مێژووی كوردی وعه‌قڵی كوردی بیركردنه‌وه‌كانی ئه‌م عه‌قڵه‌ له‌به‌رچاو بگیرێ‌ ئه‌گه‌ر نا عه‌قڵی كوردی و ده‌سه‌ڵاتی كوردی ڕووبه‌ڕوویی توندووتیژی و ناسه‌قاگیری ده‌بنه‌وه‌.
