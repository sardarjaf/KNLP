پۆلیسی كەركوك وەڵامی توندی‌ دوو پەرلەمانتار عەرەب دەداتەوە كەدەنگۆی نادروستیان سەبارەت بەدۆخی ئەمنی شارەكە بڵاوكردبوەوە.پاش ئەوەی لەچەند ڕۆژی ڕابردوودا دوو پەرلەمانتاری عەرەب بەمەبەستی تێكدانی دۆخی ئەمنی كەركوك دەنگۆیەكیان بڵاوكردەوە و باسیان لەوەكرد گوایە لەشاری كەركوك دوو ژن ڕفێندراون، لەبەرامبەردا لەكۆنگرەیەكی ڕۆژنامەوانیدا عەمید خەتاب عومەر بەڕێوەبەری گشتیی پۆلیسی كەركوك ڕایگەیاند: ئامانج لەو هەوڵە چەواشەكارییانە بۆ بانگەشەی هەڵبژاردن نانەوەی دوبەرەكی و پشێوی نێوان پێكهاتەكانی شارەكەیە، سەبارەت بەڕفاندنی ئەو دوو ژنەش ووتیشی: تائێستا ڕون نەبۆتەوە ئەو دوو ژنەی پێش چەند ڕۆژێك تەرمەكانیان لەسنوری قەزای داقوق دۆزرانەوە پەیوەندی بەتیرۆرەوە  هەبێت یان نا.
وتیشی‌: ئەو بابەتە ئاڵۆزەو دوای تێپەڕبونی ئەو ماوەیەش تائێستا كەس نەهاتوە سكاڵا تۆماربكات.
عەمید خەتاب ئەوەشی‌ ڕوونكردەوە: ئەو دوو ژنە خەڵكی كەركوك نەبون ‌و بەبێ ئاگاداری ئیدارەو هێزە ئەمنییەكان لەشاری كەركوك بۆ ماوەی هەفتەیەك نیشتەجێبون، دواتر كەركوكیان بەرەو شوێنێكی نادیار ‌جێهێشتووە، چونكە هاوسەرو برای ژنێكیان بەرپرسی‌ باڵاداعش بوون.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
