  ||  نەریمان سەرقاڵی بەرهەمێکی نوێیە  ||  ڕۆژێك لـەگـەڵ پێشــمەرگە لە قۆناغی کۆتاییدایە  ||  سوشمیتا سین بیری كاتە زێڕینەكانی دەكات  ||  نەجوا كەرەم: خۆشەویستی جوانترین بەڵایە  ||  (گوڵچین و خەیاڵەكانی ڕۆستەم) رووداوەكانی ساڵانی شەستەكانی سەدەی رابردوو زیندوو دەكاتەوە  ||  تەحسین تەها ، ئەو هونەرمەندەی شانۆی خوێند، بەڵام بووە ئەستێرەی گۆرانیی كوردی  ||  ماریا: جنێڤەر لۆپێز ناناسم  ||  ئالین داوای یەكێتی كوردان دەكات  ||  هویام نازناوی باشترین دایكی بەدەستهێنا  ||  سۆناكشی و مالیكا هەرایەكی گەورەیان لە نیپال نایەوە  ||  لە كوردستاندا.. هونەرێكی ون... تاریق كارێزی  ||  جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم  ||  كوردستان هاوشانی جیهان فیلمەكانی هۆڵیود نمایش دەكات  ||  ئەو ساتانەی ناسڕێنەوە (ئەو بینەرانەی لە یاد ناچن) ... ئەحمەد سالار  ||  دونیا: هونەری كوردی لە پێشكەوتندایە  ||  براد بێت خیانەت لە ئەنجلینا دەكات  ||  كیم لەبەر ئەنتەرنێت كوبای جێهێشت  ||  دیزی شا دژی هاوسەرگیری سەلمان خانە  ||  كیت هێشتا وەفادارە بۆ لیۆناردۆ  ||  شۆرشڤان صدیق شڕۆ: پێویستە لە كلیپدا تایبەتمەندییەكانی كۆمەڵگای كوردی لەبەرچاو بگیرێت
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
خانمە هونەرمەند هۆزان جانێ یەكێك لەو هونەرمەندانەیە كە ماوەیەكی زۆرە لە بواری گۆرانی و موزیكدا خزمەت بە هونە�
سەرەڕای ئەوەی كەسانێك رەخنە لە هەندێك كلیپی كوردی دەگرن بەوەی كە لە ئاستی پێویست نییە و لەرووی سیناریۆە كەموك
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
زوهرە عیشقی: سەرەڕای دەوڵەمەندی و رەسەنی جۆرێك لە بێ سەروبەری لە هونەری كوردیدا بە دی دەكرێت
سۆلین دڵپاك: سینەما و شانۆ لای من جیاوازی نییە، گرنگ ئەوەیە ئەكتەر چۆن پەیامەكە بە بینەر بگەیەنێت
لەنجە عەلی یەكێكە لەو هونەرمەندانەی كە ستایلێكی تایبەتی خۆی هەیە و زیاتر گۆرانییە فۆلكلۆرییەكانی هونەرمەندان دەڵێتەوە، بەتایبەتی گۆرانییەكانی محەمەدی ماملێ و عەلی مەردان، لە دیمانەیەكیشیدا لەگەڵ گوڵان باسی لە چۆنیەتی هەڵبژاردنی ئەو ستایلە كرد و لە دیمانەیەكدا ئەو كارانەشی خستەڕوو كە بەم دواییە ئەنجامی داون.
ئەمەش دەقەكەیەتی:
* ستایلی تۆ تایبەتە، چۆن بوو ئەو ستایلەت هەڵبژارد؟ ئایا هەڵبژاردنی حەزی خۆت بوو بۆ ئەم ستایلە، یاخود گونجانی دەنگت بوو؟
- هەر هونەرمەندێك حەز دەكات بە ستایلێك دەركەوێت كە بزانێت نزیكە لە دەنگ و ئەدای خۆی و حەز بەو ستایلە بكات، سەرەتا كە دەستم پێكرد هەستم كرد ئەم ستایلە لە من نزیكە ئەویش زیاتر ستایلی گۆرانییە فۆلكلۆرییەكانە.
- بە دڵنیاییەوە كاری هونەری هەمووی قورسە گۆرانی وتن بەو ستایلە بۆ من ئێستاش هەر زەحمەتە، چونكە پێویستی بە ئامێری رۆژهەڵاتی و ژەنیاری باش هەیە و تا راددەیەكی زۆریش تایبەتن، ژیانی من لە ئەوروپا كارەكانی قورستر كردووە، بەڵام ئەوە حەز و هەستی منە بۆ گۆرانی و هونەری كوردی بۆیە هەوڵمداوە بەسەر ئەم سەختیانەدا زاڵ بم.
* ئێستا تۆ بە ستایلی تایبەتی خۆت ناسراوی، ئایا پێشتر جگە لەو ستایلە گۆرانیت وتووە؟ ئەگەر گۆرانییەكت بۆ رێككەوت و بەو ستایلە نەبوو، دەیڵێی؟
- نەخێر، تا ئێستا بە هیچ شێوازێكی دیكە گۆرانیم نەوتووە و بەنیاز نیم لە داهاتووشدا شێواز و ستایلی خۆم بگۆڕم، چونكە هونەری گۆرانیی وتن شتێكی تایبەتە و ستایل گۆڕین كارێكی ئاسان نییە و حەز دەكەم ئەوەش بۆ هەموو لایەك روون بكەمەوە كە هونەرمەند ناتوانێت ئەمڕۆ لە پۆپ كار بكات و سبەی كارێكی فۆلكلۆری ئەنجام بدات و پێچەوانەكەشی هەر راستە.
- سەرەتا پشت بە هەستی خۆم دەبەستم، هەر گۆرانییەك هەڵبژێرم پێویستە لەگەڵ هەست و نەست و ئەزموونی خۆمدا رەنگ بداتەوە بۆ نموونە گۆرانیی (هەواری خاڵی) ئەزموون و بیرەوەرییەكی زۆرم هەیە لەگەڵی، هەر هەندێك گۆرانی هەیە پێویستە بیانپارێزین و پاراستنیش هەر ئەوە نییە لە شوێنێك هەڵیگرین بۆ ئەوەی نەفەوتێ پێویستە بە شێوازی نوێ و بە دەم وچاو و دەنگ و هەستی نوێ كاریان لەسەر بكەین، پەیامی من پاراستنیانە و ئەگەر زۆر باشیش ئەنجامیان نەدەین لانی كەم مافی ئەو گۆرانییە نەخۆین و بە نەوەی ئێستا و نەوەی داهاتووشی بگەیەنین بۆ ئەوەی بە زیندوویی بمێننەوە.
- هەمیشە یەكەم كەس خۆمم كە بڕیار دەدەم لەسەر ئەو گۆرانییەی دەیڵێم و دووبارەی دەكەمەوە كە بزانم لەگەڵ من زیاتر دەگونجێ و دڵنیا بم لەوەی دەتوانم بە باشی بیڵێم و تێیدا سەركەوتوو دەبم و هەندێك جار كەسانی تریش هاوكاریم دەكەن بۆ نموونە و لە بوونی گۆرانییەك ئاگادارم دەكەنەوە كە نزیك بێت لە دەنگ و ستایلی من و میلۆدی باشی بۆ نەكرابێت دوای گوێگرتن بڕیاری لەسەر دەدەین، بەڵام بڕیاری كۆتایی بۆ خۆمە.
- ئەوەی راستی بێت من ئێستا دەستمكردووە بە دانانی ئاواز بۆ خۆم، پێشتر گرووپی (لوڕ) و كەسانی تریش تا راددەیەك یارمەتییان داوم، بەڵام هەوڵ دەدەم لە داهاتوودا زیاتر پشت بە ئاوازەكانی خۆم ببەستم.
* پێوەندییەكی بەهێز لەنێوان لەنجە و هونەرمەندانی نەمر (محەمەدی ماملێ و عەلی مەردان) هەیە، چ شتێك لەم دوو هونەرمەندە زیاتر سەرنجی راكێشای و خۆت لە كامیان نزیكتر دەبینیەوە؟
- شتێكی حاشاهەڵنەگر هەیە كە نكۆڵی لێناكرێ، ئەویش ئەوەیە كە ئەم دوو هونەرمەندە بە دوو پایە و كۆڵەگەی هەرە گرنگی هونەری كوردی دادەنرێن، لە بواری مقاماتەوە من بە تەحەدداوە دەیڵێم كە ئەوەی هونەرمەند عەلی مەردان كردوویەتی، هیچ هونەرمەندێكی رۆژهەڵاتی ناوەڕاست لە نەتەوەكانی تریش نەیتوانیوە بیكەن.
مامۆستا محەمەدی ماملێ بە شێوەیەكی جیاوازتر كۆڵەگەی مێلۆدی كوردییە و ئەوەندە كاری لە مێلۆدی كوردی كردووە، كە زۆر كەم مێلۆدی فۆلكلۆر و كلاسیك هەیە كە شوێن پەنجەی ماملێی پێوە دیار نەبێت، لە هەموو ئەمانەش گرنگتر، ماملێ تا بڵێی مرۆڤێكی نەتەوەپەروەر و نیشتمانپەروەر و خاكپەروەر و خاوەن هەستێكی بێ وێنەی نەتەوایەتی بوو، رەنگە ئەم لایەنەی ماملێ زیاتر كاریگەریی لەسەر من جێهێشتبێت و هەمیشە ئەستێرەیەكی دیار و درەوشاوەیە لە كارەكانی مندا و بەردەوام شتی نوێی لێ فێر دەبم، بۆیە من تا راددەیەك زیاتر لە هونەری ماملێوە نزیكترم.
* زۆر لە هونەرمەندان باس لەوە دەكەن كە یەكێك لە كارە هونەرییەكانیان یان چەند كارێكیان گوزارشت لە ژیانی تایبەتی خۆیان دەكات، هیچ لە گۆرانییەكانت باس لە ژیانی تایبەتی تۆ دەكەن یان رەنگدانەوەی ژیانی تۆ بێت؟
* بەڵام كامەیان زیاتر تەواو رەنگدانەوەی ژیانی تۆ بووە و ویستووتە چ پەیامێك لە رێگەی ئەم گۆرانییەوە بگەیەنی؟
- هەواری خاڵی، بەڵام زۆر سەختە بۆ من ئێستا پێتان بڵێم پەیامی من چی بووە لە پەنای ئەو گۆرانییە، خودی تێكستی گۆرانییەكە كە مامۆستا هێمن موكریانی دایڕشتووە، مانای زۆری هەیە و دەكرێ بەشێكی ژیانی من هەمیشە (هەواری خاڵی) بووبێت.
- بێگومان زۆر زۆر سەختە بۆ كەسێك كە سەرقاڵی هونەر نەبێت، رەنگە ژیانی زۆر باشتر لە من بگوزەرێت، جگە لەوە كە هونەر دنیایەك جوانی بە من بەخشیوە و هەر هیچ نەبێت توانیومە لە رێگەی دەنگمەوە گوزارشت لە هەست و ناخی خۆم و تا راددەیەك نەتەوەكەشم بكەم، بەڵام سەرەڕای ئەمانە هونەر زۆر تەنیای كردووم ئەم تەنیاییەش بۆخۆی سەختییەكە.
* لەبەر بارودۆخی تایبەتی ئێستای كوردستان زۆربەی هونەرمەندان كارەكانی خۆیان راگرتووە، یان تەنیا سروود و گۆرانی نیشتمانییان بڵاوكردەوە، بۆچی تۆ لەو كاتەدا خەریكی بڵاوكردنەوەی بەرهەمی نوێی؟
- ئەو كارە بە رێكەوت نەبووە، بەڵكو بە مەبەستەوە ئەو كارەم كردووە، دواجار كە گەڕامەوە كۆنسێرتێكم ئەنجامدا كە داهاتەكەی بۆ ئاوارەكانی شنگال بوو، كە توانیم بڕە پارەیەكی باش كۆبكەمەوە.
زۆربەی هونەرمەندان خەریكی سروودوتن بوون، هەستم كرد بەهۆی ئەو بارودۆخە تایبەتەی كوردستانەوە هونەری كوردی بەرەو كزی دەڕوات و دوژمنانی كوردیش بە هێرشەكانیان مەبەستیانە كەلتووری ئێمە لاواز بكەن و خۆشییەكانمان لێ تاڵ بكەن، منیش بەو بەرهەمانەی پێشكەشم كردوون مەبەستم ئەوە بووە رێگە نەدەین ئەم پەردە رەشە دامانپۆشێ و بۆیان بسەلمێنین كە ئێمە هەین، ئەگەر رۆژانە سەدان شەهیدیش بكەینە قوربانی ئەم خاكە كۆڵ نادەین، ئەوان چیدەكەن، با بیكەن، ئێمەش خەریكی هونەر و كەلتووری خۆمان دەبین كە ناسنامەی ئێمەیە.
