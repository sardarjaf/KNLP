سەرچاوە ئەمنی و پزیشكیەكانی پاكستان، بڵاویانكردەوە تائێستا بەهۆی ئەو ئەو شەپۆلە گەرمایەی كە لەسەرەتای مانگی ڕەمەزانەوە ئەو وڵاتەی گرتەوە، زیاتر لە هەزار كەس گیانیان لەدەستداوە.
سەرچاوە پزیشكیەكانی پاكستان بڵاویانكردەوە بەهۆی گەرماوە زیاتر لە نۆسەدو پەنجاكەس لەشاری كاراتشی ئەو وڵاتە و زیاتر لە پەنجا كەسی تر لەناوچەكانی تر هەرێمی سەند گیانیان لەدەستداوە.
ئاماژە بەوەشكراوە زیاتر لە چل هەزار كەس بەدەست گەرماو تیشكی خۆرەوە دەناڵێنن و نزیكەی هەشت هەزار كەسیش ڕەوانەی نەخۆشخانەكان كراون.
لە هەمان كاتدا، بەڕێوەبەرایەتی كەشوهەوای پاكستان، ئاماژەی بەوەداوە پلەكانی گەرما گەیشتووەتە چل و پێنج پلە، بەڵام ڕۆژی پێنج شەممە 25مانگ بۆ 37 پلە دابەزیوە.
