گۆڕان و پارتی بۆ تاوتوێ كردنی شێوازی كاراكردنەوەی پەرلەمان و چارەسەری كێشەكانی نێوانیان كۆبونەوە.لەدوای ماوەیەكی زۆر لەپچڕانی پەیوەندییەكانی نێوانیان ئەمڕۆ وەفدێكی پارتی دیموكراتی كوردستان لەشاری سلێمانی سەردانی مەكۆی سەرەكی بزوتنەوەی گۆڕانیان كرد و لەگەڵ خانەی ڕاپەڕاندنی بزووتنەوەی گۆڕان كۆبۆوە، وەفدەكەی پارتی دیموكراتی كوردستان پێكهاتوون لە فازڵ میرانی و جەعفەر ئیمنیكی و ئازاد بەرواری و  رێبوار یەڵدا و مەحمود محەمەد.
لەبەرامبەریشدا وەفدی گۆڕان پێكهاتوون لەعومەری سەید عەلی و شۆڕش حاجی و ئاسۆ مەحمود و ئاراس وەلی و جەمال محەمەد، پەیامنێری گەلی كوردستان لە بارەی كۆبونەوەكە راگەیاند:  پرسی كاراكردنەوەی پەرلەمانی كوردستان و ئەنجامدانی ریفراندۆم و چارەسەری ناكۆكیەكانی سیاسیەكانی نێوان هەردوولا تەوەری سەرەكی كۆبوونەوەكەی ئەمڕۆی گۆڕان و پارتییە، لە لێدوانێكیشدا و لە میانی سەردانی وەفدی باڵای پارتی بۆلای گۆڕان مەحمود محمەد ئەندامی مەكتەبی سیاسی پارتی رایگەیاند: سەردانەكەیان لەسەر داوای یەكێتی نیشتمانی كوردستان و تیایدا پرۆژەیەكی شەش خاڵییان پێشكەشی بزوتنەوەی گۆڕان كردووە، راشیگەیاند: بۆ كاراكردنەوەی پەرلەمانی كوردستان ئێستا تۆپەكە لە گۆڕەپانی سیاسی بزوتنەوەی گۆڕاندایە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
