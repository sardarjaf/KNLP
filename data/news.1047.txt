هێزە ئەمینیەكانی ئیندۆنیسیا دەستگیركردنی قاچاخچیەكیان ڕاگەیاند كە بۆ ماوەی چەند ساڵێكە لەلایەن دەسەڵاتدارانی ئەو ووڵاتەوە داواكراوە.
بەگوێرەی زانیاریەكانی دەزگا ئەمنیەكانی ئەو ووڵاتە ، ئەو قاچاخچییە دەستی هەبووە لە ناردنی بەلەمێكی كۆچبەران بەرەو ئوسترالیا لە تشرینی دووەمی ساڵی 2015 دا كە بەهۆی لەكاركەوتنی بەلەمەكەیانەوە لە نزیك سنورە ئاویەكانی ئیندۆنیسیا گیریان خوارد و پاشان ڕزگاركران كە ژمارەیان 16 كۆچبەر بوو.
بەگوێرەی یاساكانی سزادانی ئەو ووڵاتەش، پێدەچێت ئەو كەسە كە بەڕەگەز خەڵكی ووڵاتی میانمارە  سزای پێنج بۆ پانزە ساڵ زیندانی بەسەردا بسەپێنرێت.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
