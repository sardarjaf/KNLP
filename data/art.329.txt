لیره‌  هه‌ر كاتێك یاری بكردایه‌ لاوانی برایشی بانگ ده‌كرد،چونكه‌ حه‌زی ده‌كرد هه‌میشه‌ پێكه‌وه‌ یاری بكه‌ن.
وتی: لاوان گیان  ده‌ی با كه‌لو په‌لی یارییه‌كانمان به‌جوانی دابنێین و خرپن و نونویش بكه‌ین به‌ باوك و دایك و ئه‌و بوكه‌شوشه‌ بچوكانه‌ و ورچ و ئاسكه‌ بچوكه‌كانیش بكه‌ین به‌ منداڵه‌كانیان..لاوان ده‌ستی كرد به‌ پێكه‌نین و وتی :لیره‌ گیان ئه‌ی بۆچی هه‌روه‌كو رۆژانی تر نه‌بێت یارییه‌كه‌مان..لیره‌ وتی :لاوان گیان ئێمه‌ رۆژانه‌ ده‌چین بۆ باخچه‌ و شتی نوێ فێر ده‌بین ..ئه‌ویش وتی: جا لیره‌ ئه‌وه‌ چ په‌یوه‌ندییه‌كی به‌ یارییه‌كه‌مانه‌وه‌ هه‌یه‌..لیره‌ وتی:  با.... په‌پوه‌ندی هه‌یه‌ پێویسته‌ رۆژانه‌ ئه‌و شته‌ تازانه‌ی له‌ باخچه‌ فێر ده‌بین له‌ یارییه‌كه‌ماندا به‌كاری بهێنین تا دایه‌ و بابه‌ش بزان كه‌ ئێمه‌ ئه‌و شتانه‌ فێر بووین..لاوان وتی: ده‌ی پێم بڵێ ئێستا چی بكه‌ین؟ بۆیه‌ وا خرپن و نونوم دانا باسی خێزان ده‌كه‌ین..
