(ئۆچیومیلۆڤ)  کە سەرپەرشتیاری پۆلیسە بە نێوەندی بازاڕەکەدا ڕەتدبێت ، پاڵتۆیەکی نوێی لەبەردایە و پۆستەیەکی پێچراوەش لەبن هەنگڵیدا دەبینرێت.
لەپشتتیشیەوە  پۆلیسێکی مووسوور کە سوزگییەک ئاڵوباڵووی  دەستبەسەردا گیراوی  بەدەستەوەیە هەنگاوە خێراکانی دەهاوێژێت .
بێدەنگییەک باڵی بەسەر دەفەرەکەدا کێشاوە .
دوکانە بەربەرەڵا و باڕە کراوەکان بە نائومێدیەوە چاوەڕوانی میهرەبانی خودا دەکەن ، وەک جۆن دەوری بێ نەوایان چۆڵ و هٶڵە ئاوەها  لە نزیک دوکان و باڕەکانیشەوە  تەنانەت سوڵکەرێکیش نابینرێت .
"
کەواتە تۆ قەپآڵ دەگریت ، هەی دڕندەی ناشرین؟"  (ئۆچیومیلۆڤ) گوێی لە دەنگێک دەبێت کە دەڵێت " کوڕگەل ، ڕێگای مەدەن بڕوات چونکە ئێستا قەپاڵ گرتن قەدەغەیە!
بیگرە ، ئاه ، ئاه."
دەنگی سەگێک دێت دەقوروسکێتەوە ، (ئۆچیۆمیلۆڤ) بە ئاڕاستەی دەنگەکەدا دەڕوانێت و دەبینێت سەگێک لەسەر سێ پایان بۆ پێشەوە باز دەدات  دەڕوانێت کەسەگەکە  لە خانی دارفرۆشی ( پیتچوگنەوە) ڕادەکاتە دەرەوە.
پێاوێک کە کراسێکی خامی ڕەقهەڵاتوو و ‌هێلەکێکی قۆپچەنەدراوی لەبەردایە ، بەدوای دەڵە توتکەکەدا ڕادەکات.
خۆی بۆ پێشەوە هەڵدەدات و دەکەوێت و قاچی دواوەی دەڵە سەگ دەگرێت.
جارێکی دیش دەنگی قورەسکەقوروسک بەرگوێیان دەکەوێتەوە و  هاوار هاواری بەرەڵای نەکەیت بەرزدەبێتەوە و دوکاندارە خەواڵووەکان   بۆ دەرەوە مل دەنێن.
وەک ئەوەی بڵێیت لە ژێر خاکەوە  هەڵقوڵیبێت، کوتوپڕ قەرەباڵغییەک لای خانی دار و تەختەکەوە  گەڵاڵە دەبێت .
ئەو پیاوەی پێشتر بە هێلەکە دوگمەنەدراوەکەوە بینرا ، وا  لەنزیک دەروازەی خانی دارو تەختەکەوە وەستاوە .
دەستی ڕاستی بۆ ئاسمان بڵندکردۆتەوە و پەنجەی خوێن لێبەربووی خۆی نمایش دەکات.
بەڕوونی ئەوە لە سەر ڕووخساری  نیوە خوماری دەخوێندرێتەوە : " دەبێت پێتی پیشان بدەم ، ئەی نامەرد"  لەڕاستیدا ئەو پەنجە هەڵبڕدراوە نمایشی ئاڵای سەرکەوتنی دەکرد .
ئۆچیومیلۆڤ کابرای زێرنگەر (خریوکن) دەناسێتەوە .
تاوانباریش کە ئەم هەرایەی ناوەتەوە سەگێکی سپی  لمۆز  درێژە  کە پەڵەیەکی زەرد بەسەر پشتیەتیەوەیەتی ، چنگەکانی پێشەوەی  لەبەردەم حەشاماتەکەدا درێژکردووە ، دانیشتووە و هەرهەموو گیانی دەلەرزێت .
چاوە پڕ لە فرمێسکەکانی  فەراهەمی ترس و تۆقاویان بەدەستەوە دەدا.
(ئۆچیومیلۆڤ)   لە گەڵ بەرەوۆێشەوە چووندا  پاڵی بە حەشاماتەکەوە نا ،  دەستی کردە پرسیارکردن "  ئەم هەرایە لەبارەی چییەوەیە؟ تۆ لێرە چیت دەوێت؟ لە پێناو چیدا پەنجەت ڕادەوەشێنیت؟ ئەو کێ بوو دەینەڕاند؟"
"گەورەم ، من بێرەدا ڕێم دەکرد ، کارم بەسەر کەسەوە نەبوو ."
(خریوکن) دەستی کردە وەڵام دانەوە و بە نێو لەپی دەستی خۆیدا کەوتە کۆکین  ."
من لەگەڵ میتری میتریتیچ دەربارەی کۆتەرە داری زۆپا  قسەم دەکرد ، کاتێک ئەم گیاندارە دڕندەیە بەبێ هیچ هۆیەک گازی لە پەنجەم گرت.
بمبەخشە کە ناچارم بڵێم من کابرایەکی پیشەگەرم و ئیشیەکەی من کارێکی هونەرییە ، دەبێت قەرەبووی زەرەمەندبوون بکرێمەوە چونکە من ناتوانم تا هەفتەیەک ئەم پەنجەیەم بەکاربێنم .
گەورەم ڕەنگە شتێکی وا  لە یاساشدا بوونی نەبێت کە یەکێک بۆی هەبێت لەپای  جانەوەرێکی دڕندەدا بە دوی مافی خۆی بکەوێت.
ئاخر ئەگەر هەموو کەسێک دوچاری گازلێگرتن ببێتەوە ، ئیتر ژیان بەهایەکی ئەرتۆی نامێنێت تا بۆی بژیت."
(ئۆچیومیلۆڤ)  بە حەماسێکەوە کە گیانی دەستەڵاتدارێتی لێ دەتکا کەوتە دواندن گوتی "ئێی زۆرباشە" .
ئەوجا لەگەڵ بەرزکردنەوەی برۆکانیدا و بەدەم کۆکینەوە بەردەوامی بە دواندنی خۆی دا " زۆرباشە.
ئەمە سەگی کێیە؟ من ڕێگا نادەم ئەم کارە هەروا تێ پەڕێت .
دەبێت فێری ئەوەیان بکەم چۆن ڕێگای سەگەکانیان بدەن بەم ناوەدا لە فڕکانفڕکاندا بن .
کاتی ئەوە هاتووە پاراستنی باری  ئارام و خامۆشی خەڵکانی  بەڕێز و شەرەفمەندی ئێرە لە ئەستۆ بگیرێت.
ئەوەی  ملکەچی رێساکان نابێت  سزای کارە قێزەونەکەیوەردەگرێت، ئەوسا ئەو وانەیەی فێر دەکەم کە مانای چییە ئەگەر سەگەکان بەرەڵای ئەم شوێنانە بکات .
بزانە چ وانەیەکی فێردەکەم."
(یەلدرن)  سەرپەرشتیاری  پۆلیس (ئۆچیومیلۆڤ)  و ڕووی دەمی لە پۆلیسەکە کرد و هاواری کرد. "
بزانە ئەم سەگە هی کێیە و لە بارەیەوە  ڕاپۆرتێک بەرز بکەرەوە!
ئەم سەگەش بە بێ دواخستن دەبێت لەناوببرێت .
گومانی تێدا نییە کە شێت بووە ، کوڕە دەپرسم ئەوە سەگی کێیە؟"
" جەنەرال ژیگالۆڤ، هم... (یەلدرین) هاوکاریم بکە تا پاڵتۆکەم دابکەنم ، ئەم گەرما پڕوکێنەرە دەبێت نیشانەی باران بێت ... دەزانیت شتێک هەیە ناتوانم سەری لێ دەربکەم ، داخۆ چۆن  قەپاڵی لێ گرتوویت؟" (ئۆچیومیلۆڤ)  ڕووی دەمی دەکاتە (خریوکن) دەڵێت " بەدڵنیاییەوە ئەو ناتوانێت بگاتە پەنجەی تۆ .
ئەوە تەنها توتکەیەکە و تۆش کابرایەکی چوارشانە و هەڵکەوتوویت .
دەبێت پەنجەی خۆتت بە بزمارێێک ڕوشاندبێت ، پاشان ئەو بیرۆکەی قەرەبووکردنەویەت بە مێشکدا هاتووە.
هەموو توخماتی تۆ دەزانین، دەزانم تۆ چەندە شەیتان ڕەفتاریت."
" گەورەم ئەم بۆ گاڵتەبازی جگەرەیەکی بە ڕووی تووتکەکەدا ڕاگرت ، توتکەکەش قەپاڵێکی لێ گرت... ئەمە هاوڵاتییەکی ناقٶڵایە گەورەم."
" سکوینتێیە ، ئەوە درۆیەکی رووتە .
تۆ هیچت نەدیوە  ئیتر بۆچی  درۆی دەربارە  دەکەیت؟ ئەو کەسێکی  شکۆمەندە و پیاوماقوڵێکی زیرەکە و دەتوانێت ئەوە بزانێت کێ درۆ دەهۆنێتەوە و کێش ڕاستی دەڵێت .
یەزدان ئاگادارە...... وە ئەگەر من هیچ درۆیەکم کردووە با دادگا بڕیار وەربگرێت... هەروەک چۆن لەیاسادا نوسراوە ، ئێستا هەموان یەکسانین.... با ئەوەشتان پێ بڵێم کە براکەم سەر بە جەندرمەیە."
" منیش هەرەها  دەزانم ، سەگەکانی ژەنەراڵ بەهادارن .
لە ڕەگەزی زۆر چاکەوە  وەبەرهاتوون .
ئا ئەمە مەگەر بەس خودا بزانێت چیە ، بزانە نە شێوەیەکی ماقوڵ و  نە توکدارتێكی جوانیشە ... ئەمە گیاندارێکی بێ نرخە .
ڕاگرتنی سەگێکی وەها هیچ مانایەکی نییە .
سەگێکی وا ئەگەر بکەوێتە شارێکی وەک پیتەرسبۆرگ یان مۆسکۆوە  دەزانیت چی ڕوو دەدات؟ ڕاستەوراست بێ ئەوەی هیچ دەربارەی یاسا دەربەست بێن لە چاوتروکاندنێکدا لە ناوی دەبەن.
(خریوکن) تۆ بریندار بوویت ، ناتوانین ئەم ڕووداوە پشتگوێ بخەین .
دەبێت وانەیەکیان فێر بکەین .
ئێستا تەواو کاتی خۆیەتی."
" لێ ڕەنگە هی ژەنەراڵ بێت" پۆلیسەکە بە دەنگێکی بڵند گوتی " خۆ لەسەر دەموچاوی نەنوسراوە ... ئەو ڕۆژە دانەیەکی وەهام لە حەوشەکەیدا  بینی."
" همم.. (یەڵدرین) کوڕەکەم هاوکاریم بکە تا پاڵتۆکەم لەبەر بکەمەوە ، هەوا هەڵیکردووەتەوە و هەست بە سەرما دەکەم ... بڕۆ بیبە بۆ لای ژەنەراڵ و لەوێ زانیاری بەدەستبهێنە.
بڵی کە من دۆزیومەتەوە و بۆم ناردووەتەوە ، پێیان بڵی با بەرەڵای سەر شەقامی نەکەن ،،، ڕەنگە سەگێکی پڕ بە بەها بێت ، وە ئەگەر هەر نەفامێک هەستێت و جگەرە بکات بەدەمیەوە ڕەنگە بەدخوی بکەن .
سەگ گیاندارێکی نەرم و نیانە .
تۆش ئەی گەمژە دەستی خۆتت زیان پێ گەیاندووە ، چ واتایەکی نییە کەا بێ مێشکی خۆت لە ڕێگای ئەو پەنجەیەتەوە  دەردەخەیت .
ئەوە هەڵەی خۆتە."
" ئەوەتا ئەوە چێشتلێنەرەکەی ژەنەراڵە دێت .
لێی بپرسە..( پرۆخۆر) سڵاوت لێ بێت ئەی مەردوومی ئازئزم ئا تا ئێرە وەرە .
تەماشای ئەم سەگە بکە ، ئایا ئەمە یەکێکە لەوانەی ئێوە؟"
" ئەوە سەگی ئێمە نییە."
پرۆهۆر بەردەوام دەبێت لە ئاخافتن. "
براکەی ژەنەراڵ کە چەند ڕۆژێک بەر لە ئێستا گەشتە ئێرە خاوەنیەتی .
گەورەمان گرنگی بە سەگی ڕاو نادات ، لێ بەڵێ خۆشی دەوێن."
" بە ڕاستی هەرگیز.....ئەو ناتوانێت دوور بێت لە براکەیەوە .
ئینجا منیش نەمزانیوە !
کەواتە ئەم سەگە هی  ئەوی شکۆدارە؟ زۆر خۆشحاڵم کە گوێم لەوە دەبێت.
بیبە ... تووتکەیەکی خراپ نییە.. گیاندارێکی چوست و چالاکە ... قەپی لە پەنجەی ئەو هاونیشتیمانیە بە حەسرەتە گرتووە!
ها ها..ها.... وەرە بۆچی وا دەلەرزیت؟ ڕڕڕ.... ڕڕڕڕ.
دیارە  کە توڕەیە.... های تووتکەی جوانکەلە."
(پرۆهۆر) بانگی تووتکەکە دەکات و لەگەڵیدا لە خانی دارفۆرشەکە دوور دەکەوێتەوە.
خەڵکەکەش بە (خریوکین) پێ دەکەنن
" دەبێت فێری هۆشمەندیت بکەم  "  (ئۆچیومیلۆڤ) چاوی لێ سوورکردەوە  و خۆی لە پاڵتۆیەکەیەوە پێچایەوە و لە مەیدانەکە دووە کەوتەوە.
- کامیلیۆن جۆرە حەربایەکە کە توانای گۆڕینی ڕەنگی خۆی هەیە ، هەروەها بە خەسڵەتێکی دوو ڕوویی ئەو کەسانەشە کە توانای گۆڕینی ڕاستەوخۆی بیروباوەڕەی خۆیان هەیە بەو پێیەی کە بەرژەوەندی خۆیان دەخوازێت.
