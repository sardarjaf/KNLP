لەئێستاوە هەتا داعش لەموسڵ ڕادەماڵدرێت ، کورد لەبەردەم سێ بژاردە دایە، ئەوانیش : ـ (ڕاگەیاندنی سەربەخۆی ) ( جاڕدانی کۆنفیدڕاڵی) یان (گەڕانەوە بۆ دوو ئیدارەیی )!
خەونی بارزانی سەربەخۆییە، بەڵام خەونی حزبەکەی دوو ئیدارەییە.
خەونی زۆر لەسەرکردە دەستڕۆیشتوەکانی ئێستای یەکێتی و گۆڕان، دوو ئیدارەییە، بەڵام ویست و خواستی سەراپای جومگە جەماوەری و حزبیەکانی ئەوان سەربەخۆییە!
لێرەدا هەم بارزانی و هەم ڕای گشتی گۆڕان و یەکێتی، گرفتەکەیان، نائامادەگی مام جەلال و نەبوونی (سەرکردە یان سەرکردایەتیەکە) کەبتوانێت وەک مام جەلال سیاسەت بکات.
بەتایبەت ماڵی یەکێتی هەتا دێت ناڕێکتر دەبێت و زۆنەکەش، بەگشتی لەسۆنگەی سیاسەتی بێ متمانەیی و پیلانگێڕیەەوە، زیاتر لەنێوان یەکێتی و گۆڕاندا، پەرتەوازە دەبێت.
خۆ ئەگەر پێش ڕاماڵینی داعش، بارزانی نەتوانێت ڕێ لەخواستە حزبیەکانی پارتی بگرێت و یەکێتی نەتوانێت ماڵی خۆی ڕێکبخاتەوە و گۆڕان و یەکێتیش، نەتوانن وەک یەک تیم، زۆنەکەیان بەڕێوەبەرن و خواستی پەڕاوێزخستنی ئیسلامیەکانیش وردە وردە زیاتر پەرە بسێنێت، ئەوا لەبری دوو بژاردەکەی تر، واقعەکە پێمان دەڵێت : ـ دوای داعش دوو ئیدارەیی دەستان ماچ دەکات
