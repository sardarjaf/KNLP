رۆژی پێنج شەممە ٢ی حوزەیرانی 2016 وەزارەتی سامانە سروشتییەکان ڕاپۆرتی هەناردەکردنی نەوتی مانگی ئایاری بڵاوکردەوە و ڕایگەیاندووە، لە مانگی ئایاردا تێکڕا ١٥ ملیۆن و ٩٠٤ هەزار بەرمیل لە ڕێگەی بۆرییەوە هەناردەکراوە.
لە ڕاپۆرتی وەزارەتی سامانە سروشتییەکان هاتووە، لە مانگی ڕابردوودا ڕۆژانە ٥١٣ هەزار بەرمیل نەوت لە ڕێگەی بۆرییەوە هەناردەکراوە و داهاتەکەیشی بریتیبووە لە ٣٩٠ ملیۆن ٧٤٨ هەزار دۆلار.
وەزارەتی سامانە سروشتییەکان لە ڕاپۆرتەکەدا ئاماژەی بەوەشکردوە، لەو پارەیە ٧٥ ملیۆن دۆلار دراوە بە کۆمپانیاکانی بواری نەوت وەک شایستەداراییەکانیان.
