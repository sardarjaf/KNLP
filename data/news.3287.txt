وەزیری کارەبای عیراق قاسم فەھداوی لەچاوپێکەوتنێکیدا لەگەڵ ژمارەیەک کەناڵی ڕاگەیاندن باسی لەوەکرد کێشەی گەورەی بەردەم وەزارەتەکەی کەوایکردووە نەتوانن کارەبای پێویست بۆ ھاوڵاتیان دابین بکات ئەوەیە کەھاوڵاتیان ٢٠% زیاتر لەپێویستی خۆیان کارەبا بەکاردەھێنن و بەردەوم لەماڵەکانیان ئامێرە کارەباییەکان کار دەکەن بەبێ ئەوەی بیانکوژێننەوە .
قاسم فەھداوی راشیگەیاند، ئەگەر ھاوڵاتیان بتوانن لەئێستا بەدوا کەبەرەو وەرزی گەرما ھەنگاو دەنێن ھاوکاری وەزارەتی کارەبا بکەن و سپلیت و ئەو ئامێرە کارەباییانەی تر بەکار نەھێنن کەتەزوویەکی زۆری کارەباییان پێویستە، دەتوانن ٢٤ سەعات کارەبا بۆ ھاوڵاتیان دابین بکەن.
