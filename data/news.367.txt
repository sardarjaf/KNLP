وەزارەتی دەرەوەی ئەمریكا، ئەو پۆستە ئەلكترۆنیانەی وەزیری پێشووی دەرەوە هیلاری كلینتۆن بۆ رای گشتی بڵاو كردەوە، كە خۆیان لە سێ هەزار لاپەڕەدا دەبینێتەوە و پێشتر بڵاونەكرابوونەوە.
لەو پۆستانەدا ئەوە دەردەكەوێت كە كلینتۆن پۆستی ئەلكترۆنی كەسێتی خۆی بەكارهێناوە بۆ كاروبارەكانی لەگەڵ هەندێ لێپرسراوانی كۆشكی سپیدا، لەوانەش بەڕێوەبەری قەڵەمی تایبەتی ئەو سەردەمەی سەرۆكی ئەمریكا راهم ئێمانوێل و راوێژكاری پێشكەوتووی ئەو سەردەمە دەیڤید ئەكسیلرۆد دا.
لەناو ئەو پۆستە ئەلكترۆنیانەدا هەندێ وردەكاری سەرنجراكێش بەدی دەكرێن.
لە 20ی ئەیلوولی 2009دا كلینتۆن لە پۆستێكیدا بۆ یاریدەدەرەكەی دەنوسێت: "تكایە تەلەفۆن بۆ سارا بكە و لێی بپرسە ئایا چای ساردی بۆ هێناوم یان نا؟"لە پۆستێكی دیكەدا كلینتۆن هەر بۆ یاریدەدەرەكەی بە سەردێری "پێمەكەنە ها!!"
داوای چەند وێنەیەكی فەڕشی چینی لێ دەكات كە بەدڵیەتی".
هاوكات لەو پۆستە ئەلكترۆنیانەی كلینتۆن كە بڵاوكراونەتەوە، چەند نووسراوێكی كلینتۆن و تیمەكەی بەدی دەكرێت لە بارەی قۆناغی ئاسایی كردنەوەی پەیوەندیەكانی نێوان توركیا و ئەرمەنستان، كە پێش واژۆ كردنی پرۆتۆكۆلەكان لە كانوونی یەكەمی 2009دا نووسراون.
كلینتۆن، لە پۆستێكیدا كە بۆ یاریدەدەری راوێژكاری ئەو سەردەمەی وەزارەتی دەرەوەی ئەمریكا فلیپ گۆردنی ناردووە، باس لە ئامادەیی وەزیری دەرەوەی ئەو سەردەمەی توركیا ئەحمەد داودئۆغڵو دەكات بۆ دانشیتن لەگەڵ لایەنی ئەرمەنستان.
هەر لەو بابەتەدا چەندین نووسراو هەن كە گفتوگۆی تەلەفۆنی كلینتۆن نیشان دەدەن لەگەڵ لایەنەكاندا.
