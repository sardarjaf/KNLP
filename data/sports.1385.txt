دوێنێ ھەریەک لە خۆسێ ئەنخێل سانچێزی بەرێوبەری گشتی یانەی ریاڵ مەدرید و زەینەدین زێدانی راھێنەر بۆ ماوەی ٩٠ دەقیقە کۆبونەوە و باسی چەندین تەوەری گرنگیان کرد کە گرنگترینیان میرکاتۆی زستانەبوو ، لەو کۆبونەوەیە زێدان سور بوونی خۆی لەسەر بەردەوامی تیپەکەی بەم یاریزانانەوە راگەیاند و پێی وایە یاریزانەکان لە ساڵی نوێ وە بە بەھێزی دەردەکەونەوەو ئاستی جیاواز پیشان دەدەن ، زێدان جارێکی تر ئەوەی بە ئیدارەی یانەکەی ووت کە بەھیچ شێوەیەک لە میرکاتۆی زستانە نایەوێت ھێرش بەر بکرێت ئەوەی لە بەردەستیدایە بەسە بۆ بەرێکردنی ئەم وەرزە ، بەڵام بۆ مەسەلەی گۆڵچی بە زێدان راگەیەنراوە کە لە مانگی داھاتووەوە کیپا دەبێتە گۆڵی تیپەکەی
