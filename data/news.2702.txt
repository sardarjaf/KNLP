كه‌مێك پێش ئێستا له‌ ناحیه‌ی عه‌نكاوه‌ی سه‌ر به‌ پارێزگای هه‌ولێر، ته‌قینه‌وه‌یه‌ك روویدا، دواتر ده‌نگی ته‌قه‌ و ئه‌مبۆڵانسی فریاكه‌وتنی  به‌دواوه‌هات.
سه‌رچاوه‌یه‌كی‌ نزیك له‌ ناحیه‌ی عه‌نكاوه‌ به‌ خه‌ندانی راگه‌یاند:" كه‌مێك پێش ئێستا ته‌قینه‌وه‌یه‌ك له‌ نزیك كونسوڵخانه‌ی ئه‌مریكا له‌ شارۆچكه‌ی عه‌نكاوی هه‌ولێر روویدا.
سه‌رچاوه‌كه‌ وتیشی:" هه‌رچه‌ده‌نده‌ پێشنبینی ده‌كرێت، ئۆتۆمبێلێكی بۆمبڕێژمراوبێت ، به‌ڵام تاكو ئێستا دیارنییه‌ ته‌قینه‌وه‌كه‌ له‌ناو كونسوڵخانه‌كه‌ بووه‌  یان له‌ ده‌وروبه‌ری.
ئه‌و سه‌رچاوه‌یه‌ ئاماژه‌ی به‌ هیچ زه‌ره‌رو  زیانێك نه‌كرد به‌هۆی ئه‌وته‌قینه‌وه‌كه‌، به‌ڵام رایگه‌یاند كه‌ دوای ته‌قینه‌وه‌یه‌كه‌ ده‌نگی ئه‌مۆڵاسی فریاكه‌وت له‌ نزیك شوێنه‌كه‌ بیستراوه‌ و به‌پێی ئاماره‌ نافه‌رمییه‌کانیش چه‌ند بریندارێک گه‌ینراونه‌ته‌ نه‌خۆشخانه‌.
هاوکات، جه‌لال حه‌بیب، به‌ڕٍێوه‌به‌ری ناحیه‌ی عه‌ینكاوه‌ له‌ شوێنی رووداوه‌كه‌ بۆ رۆژنامه‌نووسان دوا و رایگه‌یاند كه‌ ته‌قینه‌وه‌كه‌، خۆكوژی بووه‌ و به‌هۆی ئۆتۆمبیلێكی بۆمبڕێژكراو ئه‌نجامدراوه‌ و تائێستاش سێ هاوڵاتی شه‌هید بوون و پێنجی دیكه‌ش برینداربوون.
هه‌ریه‌ك له‌ بنكه‌ی پۆلیسی عه‌ینكاوه‌ و كونسوڵخانه‌ی ئه‌مریكا له‌ شوێنی رووداوه‌كه‌ نزیكن و هه‌لیکۆپته‌ریش به‌سه‌ر ناوچه‌که‌دا ده‌سووڕێته‌وه‌.
