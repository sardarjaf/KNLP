به‌گوێره‌ی‌ روونكردنه‌وه‌یه‌كی‌ لیژنه‌ی‌ باڵای‌ فه‌توا، دوای هاتنه‌پێشی ره‌وشی ئێستای عیراق ‌و، رۆیشتنی هێزه‌كانی پێشمه‌رگه‌ی كوردستان بۆ به‌ره‌نگاربوونه‌وه‌ی هه‌ر هێڕشێكی ده‌ستدرێژیكاری بۆ سه‌ر خاك‌ و خه‌ڵكی كوردستان، كۆمه‌ڵه‌ پرسیارێكی تایبه‌ت به‌م باره‌وه‌ خرایه‌روو ده‌رباره‌ی: ئایا دروسته‌ هێزه‌كانی پێشمه‌رگه ‌له‌ ره‌مه‌زان به‌ رۆژوو نه‌بن؟، ئایا ده‌توانن نوێژه‌كانیان بە كورتی ‌و كۆكراوه‌یی ئه‌نجام بده‌ن؟.
لیژنه‌ی باڵای فه‌توای‌ هه‌رێمی‌ كوردستان رایده‌گه‌یه‌نێت كه‌ به‌هۆی‌ ئه‌وه‌ی‌ هێزه‌كانی پێشمه‌رگه‌ له‌ به‌ره‌ی جه‌نگدان وه‌كو ئه‌وه‌ وایه‌ له‌ سه‌فه‌ردا بن، بگره‌ زیاتر له‌وه‌ش، به‌تایبه‌تی له‌و دۆخه‌ گه‌رمه‌ی تێیكه‌وتوونه‌، كه‌واته‌ بۆیان هه‌یه‌ به‌ رۆژوو نه‌بن ‌و دواییرۆژوەكە بگرنەوە .
