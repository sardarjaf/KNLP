  ||  نەریمان سەرقاڵی بەرهەمێکی نوێیە  ||  ڕۆژێك لـەگـەڵ پێشــمەرگە لە قۆناغی کۆتاییدایە  ||  سوشمیتا سین بیری كاتە زێڕینەكانی دەكات  ||  نەجوا كەرەم: خۆشەویستی جوانترین بەڵایە  ||  (گوڵچین و خەیاڵەكانی ڕۆستەم) رووداوەكانی ساڵانی شەستەكانی سەدەی رابردوو زیندوو دەكاتەوە  ||  تەحسین تەها ، ئەو هونەرمەندەی شانۆی خوێند، بەڵام بووە ئەستێرەی گۆرانیی كوردی  ||  ماریا: جنێڤەر لۆپێز ناناسم  ||  ئالین داوای یەكێتی كوردان دەكات  ||  هویام نازناوی باشترین دایكی بەدەستهێنا  ||  سۆناكشی و مالیكا هەرایەكی گەورەیان لە نیپال نایەوە  ||  لە كوردستاندا.. هونەرێكی ون... تاریق كارێزی  ||  جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم  ||  كوردستان هاوشانی جیهان فیلمەكانی هۆڵیود نمایش دەكات  ||  ئەو ساتانەی ناسڕێنەوە (ئەو بینەرانەی لە یاد ناچن) ... ئەحمەد سالار  ||  دونیا: هونەری كوردی لە پێشكەوتندایە  ||  براد بێت خیانەت لە ئەنجلینا دەكات  ||  كیم لەبەر ئەنتەرنێت كوبای جێهێشت  ||  دیزی شا دژی هاوسەرگیری سەلمان خانە  ||  كیت هێشتا وەفادارە بۆ لیۆناردۆ  ||  شۆرشڤان صدیق شڕۆ: پێویستە لە كلیپدا تایبەتمەندییەكانی كۆمەڵگای كوردی لەبەرچاو بگیرێت
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
خانمە هونەرمەند هۆزان جانێ یەكێك لەو هونەرمەندانەیە كە ماوەیەكی زۆرە لە بواری گۆرانی و موزیكدا خزمەت بە هونە�
سەرەڕای ئەوەی كەسانێك رەخنە لە هەندێك كلیپی كوردی دەگرن بەوەی كە لە ئاستی پێویست نییە و لەرووی سیناریۆە كەموك
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
زوهرە عیشقی: سەرەڕای دەوڵەمەندی و رەسەنی جۆرێك لە بێ سەروبەری لە هونەری كوردیدا بە دی دەكرێت
سۆلین دڵپاك: سینەما و شانۆ لای من جیاوازی نییە، گرنگ ئەوەیە ئەكتەر چۆن پەیامەكە بە بینەر بگەیەنێت
خانمە گۆرانیبێژی دوورەوڵات هێڤی موراد ماوەی پێنج ساڵە هاتووەتە نێو بواری هونەر و دەستی بە گۆرانیوتن كردووە و ئێستا لە وڵاتی ئەڵمانیا دەژی.
لەم دیمانەیەدا سەبارەت بە كار و بەرهەمە هونەرییەكانی و خەون و خولیاكانی چەند پرسیارێكمان ئاراستە كردووە، كە بەمجۆرە وەڵامی پرسیارەكانی گوڵان-ی داوەتەوە.
- لە ساڵی 2010 و دوای ئەوەی خوێندنم لە پەیمانگای موزیك تەواو كرد، ئیدی لەو كاتەوە هاتمە نێو بواری هونەر و دەستم بە گۆرانی و موزیك كرد.
• هونەر لە كوردستان بەتایبەتی بۆ ئافرەتان بێ پاڵپشتی كارێكی زەحمەتە، كێن ئەوانەی پاڵپشت و هاوكاری تۆ بوون؟
- ئەوەی راستی بێت زۆر كەس هەبوون هاوكاریی منیان كرد لەوانە مامۆستاكانم و باوك و كەسوكارم هەموویان هەوڵیان دەدا كە من لە رووی هونەرییەوە بە تەواوی پێ بگەم و هاوكارییان دەكردم، چونكە دەیانزانی من بەهرەی هونەریم هەیە و بە حەزەوە رووم لەو بوارە كردووە، بەڵام ئەوەی زۆر هاوكاریی كردم و تا ئێستاش بەردەوامە لەگەڵم هەڤاڵ و هاوكارم هونەرمەند سەباح حاجۆ بووە، لێرەدا دەمەوێ ئاماژە بەوە بكەم كە سەباح حاجۆ رۆڵێكی گرنگی هەبووە و من خۆم بە بەختەوەر دەزانم كە من و ئەو پێكەوە هەڵكەوتین، چونكە كەسێكە زۆر لە هونەر دەگات و دەزانێ من پێویستم بە چی هەیە و هاوكاریم دەكات، بەڵام بە شێوەیەكی گشتی كە دەستم بە كاری هونەری كردووە زۆربەی كارەكانم وەك گۆرانی و كلیپ خۆم ئەنجامیان دەدەدم و بەردەوام هەوڵ دەدەم بۆ ئەوەی كاری باشتر.
هۆكاری دواكەوتن یان ون بوونیشم لە ماوەی رابردوودا بۆ ئەوە دەگەڕێتەوە كە من ئێستا لە ئەڵمانیا ژیان بەسەر دەبەم، ئەمەش كاریگەریی هەبوو لەسەر دواكەوتنم، بەڵام من هەر بەردەوام دەبم لە كاری هونەری و پەنا بە خوا كاری باشتر و جوانتریش پێشكەشی دەكەم.
• گۆرانیی (ئەرێ پسمام) هۆكارێك بوو بۆ دەركەوتن و ناسینی زیاتری تۆ لەلایەن جەماوەرەوە، چیرۆكی وتنەوەی ئەم گۆرانییە چۆن درووستبوو؟
- هەر لە سەرەتای كاری هونەریمەوە من گوێم لە زۆربەی گۆرانیبێژانی كورد دەگرت، واتە هەر گۆرانییەكی خۆش هەبێت و هەست بكەم لە ستایلی و شێوازی گۆرانیی وتنی منەوە نزیكەوە من گوێی لێدەگرم، یەكێك لەوانەی كە من كاریگەرم بە دەنگ و گۆرانییەكانیان هونەرمەندی نەمر ئەردەوان زاخۆییە، گۆرانی (ئەرێ پسمام) یش یەكێكە لەو گۆرانیانەی كە زۆر گوێم لێدەگرت و حەزم كرد بیڵێمەوە، بۆیە بە دەوروبەری خۆم راگەیاند كە دەمەوێ ئەم گۆرانییە بڵێمەوە و رای ئەوانیشم پێ گرنگ بوو، هەموو ئەوانەش پشتگیرییان كردم و هاوكاریشیان كردم لە وتنی ئەم گۆرانییە، بۆیە بە كلیپیش لە قامیشلۆ تۆمار و بڵاومان كردەوە و یەكێك بوو لە گۆرانییە سەركەوتووەكان لەلای جەماوەرەوە، لێرەوە سوپاسی هەموو ئەوانە دەكەم كە هاوكارییان كردم لە وتن و وێنەگرتن و تۆمار كردنی گۆرانییەكە.
• جیاوازی لە نێوان ئەنجامدانی كاری هونەری لە ئەوروپا و كوردستان چییە، ئایا لە ئەوروپا سەرەڕای پێشكەوتنی تەكنەلۆژیا بۆ تۆ ئاسانترە، یان لە كوردستان؟
- نەك تەنیا بۆ من، بەڵكو وا بزانم كاری هونەری بۆ هەموو هونەرمەندانی كورد لە ئەوروپا زۆر زەحمەتە، پێویستە هونەرمەند هەموو كارەكان لەسەر ئەرك و ئەستۆی خۆی ئەنجام بدات، بۆ هونەرمەندانی رۆژئاوا كە ئێستا روویان لە ئەوروپا كردووە زۆر زەحمەتترە، چونكە لە سەرەتای دەستپێكردنی ژیانێكی نوێن، بۆ منیش كە چەند ساڵێكە لە ئەوروپام سەرەتا هەمان شت بوو، بەڵام سەرەڕای ئەم ئاستەنگانەش ئێمە هەر بەردەوام دەبین و بە نیازم چەند كاری جوانتر بكەم بە دیار بۆ جەماوەرەكەم.
- پێموایە مەرجی سەرەكی بۆ سەركەوتنی هەر هونەرمەندێك ئەوەیە سەرەتا دەنگێكی خۆشی هەبێت، هەروەها لە هونەر بگات و لەرووی هونەرییەوە خوێندبێتی بەشێوەی ئەكادیمی، جگە لەمانە مەرجی سەركەوتنی هونەرمەندان بە گشتی ئەوەیە كە كۆمپانیای هونەری و كەناڵی هونەری هەبێت بۆ ئەوەی پاڵپشتی هونەرمەندان بكرێت.
- پێموایە نەبوونەتە هۆی پێشكەوتنێكی دیار و بەرچاوی لە هونەری كوردی، چونكە زۆربەیان تەنیا بە چەند هونەرمەندێك دەگرن، ئەگەرچی دەنگیشیان خۆش بێت پاڵپشتییان دەكەن و هونەرمەندانی دیكە پشتگوێ دەخەن
- من لەگەڵ ئەوە نیم كە هونەری كوردی زۆر بەرەو بە بازرگانی بچێت، ئاساییە ئەگەر لەم بوارەوە هونەرمەندان بتوانن پێشكەوتنێكی بەدەست بهێنن، بەڵام ئەگەر هونەری كوردی بە گشتی بە بازرگانی بكرێت رەنگە ئەو رەسەنایەتی و ناوبانگەی هەیە لە دەست بدات.
- مایەی خۆشحاڵییە كە ئافرەتانی كورد ئێستا بوونیان هەیە لە بواری گۆرانی و موزیك ئەمەش لە هەموو جیهاندا هەیە، بە گشتی هەوڵێكی باشە و هیوادارم بەردەوام بن و رۆڵیان هەبێت لە پێشخستنی هونەری كوردی.
- من زیاتر لە ستایل هێمندا خۆم دەبینمەوە و هەست دەكەم تێیدا سەركەوتووم و حەزی لێدەكەم، بۆیە ئەم ستایلەم هەڵبژاردووە.
- نەخێر تا ئێستا كاری هونەری هۆكارێك نەبووە بۆ پەیداكردنی بژێوی ژیان، ئەوەی منی بە گۆرانی بەستەوە بەهرە و خوێندنی بواری هونەری بووە و باوەڕ ناكەم لە داهاتووشدا بەو شێوەیە كاری هونەری ئەنجام بدەم.
- نەخێر لە ئێستادا هیچ بەرنامەیەكم نییە بۆ ئەوەی سەردانی كوردستان بكەم، بەڵام هەر كاتێك دەرفەت هەبێت بێگومان سەردانی كوردستان دەكەم.
- ماوەیەك بەر لە ئێستا گۆرانییەكم بۆ پەنابەران تۆمار كردووە، ئێستاش خۆم ئامادە دەكەم بۆ تۆماركردنی دوو گۆرانیی دیكە لە نەورۆز یەكیان بۆ شەهیدانە و ئەوی دیكەش بۆ نەورۆز و رەنگە گۆرانییەكی فۆلكلۆری بە شێوەزاری سۆرانی بێت لەسەر نەورۆز.
