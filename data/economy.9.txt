ئه‌مڕۆ جارێكی تر نرخی نه‌وت له‌بازاڕه‌كانی جیهاندا ئاستێكی كه‌مێك به‌رزی تۆماركرد، ئه‌وه‌ش دوای به‌رزبوونه‌وه‌و دواتر دابه‌زینی هات له‌ 24 كاتژمێری رابردوودا.
به‌پێی پێوه‌ری بۆرسه‌ی نازداك سه‌رله‌به‌یانی ئه‌مڕۆ نرخی به‌رمیلێك نه‌وتی خاوی برنت گۆڕانكارییه‌كی ئه‌وتۆی له‌نرخی پێشووی تۆمارنه‌كردووه‌و 20 سه‌نت به‌رزبۆته‌وه‌‌و بووه‌ته‌ 49 دۆلار و 64 سه‌نت.
هه‌روه‌ك ئه‌مڕۆ هه‌ر به‌رمیلێك نه‌وتی ته‌كساسی ئه‌مریكا له‌بازاڕه‌كانی جیهاندا، به‌ 48 دۆلار و 62 سه‌نت فرۆشرا.
به‌رزبوونه‌وه‌ی ئاستی ئه‌مڕۆی نرخی نه‌وت به‌ لاوازیی له‌ كاتێكدایه‌، چه‌ند رۆژێكه‌ گۆڕانكارییه‌كی ئه‌وتۆ له‌نرخی نه‌وتدا رووینه‌داوه‌و پاش ئه‌وه‌ی پێنجشه‌ممه‌ی ڕابردوو بۆ 50 دۆلار و 1 سه‌نت به‌رزبووه‌وه‌ له‌دوو رۆژی ڕابردووشدا نزیك بووه‌ له‌هه‌مان نرخ.
