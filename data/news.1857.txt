به‌هۆی كێشه‌یه‌كه‌وه‌، رێكخراوی نه‌ته‌وه‌یه‌كگرتووه‌كان چه‌ند به‌رنامه‌یه‌كی بواری ته‌ندروستیی له‌ عیراق راگرت كه‌ سه‌دان هه‌زار هاوڵاتی سوودی لێ ده‌بینی.
له‌ به‌یاننامه‌یه‌كدا، رێكخراوی نه‌ته‌وه‌یه‌كگرتووه‌كان رایگه‌یاند كه‌ 184 جۆر خه‌زمه‌تگوزاریی ته‌ندروستی به‌هۆی كه‌میی پاره‌تی ته‌رخانكراو بۆ چالاكییه‌ مرۆییه‌كان له‌ عیراق راگیراوه‌، چونكه‌ 80%ی ئه‌و به‌رنامه‌یه‌ هاوبه‌شه‌كانی نه‌ته‌وه‌یه‌كگرتووه‌كان پشتیوانییان ده‌كرد و ئه‌م راگرتنه‌ش كاریگه‌ریی راسته‌وخۆی له‌سه‌ر یه‌ك ملیۆن كه‌س ده‌بێت.
لیز گراندی، رێكخه‌ریی مرۆیی سه‌ربه‌ رێكخراوی نه‌ته‌وه‌یه‌كگرتووه‌كان له‌ عیراق له‌وباره‌یه‌وه‌ رایگه‌یاند: "له‌كاتێكدا خه‌ڵك له‌ عیراق زۆر پێویستیان پێمانه‌، كه‌چی ئێمه‌ ده‌ستبه‌رداریان ده‌بین."
چونكه‌ نه‌بوونی پاره‌، واته‌ بێبه‌شبوونی نیو ملیۆن منداڵ له‌ چاودێریی ته‌ندروستی و ئه‌مه‌ش مه‌ترسیی بڵاوبوونه‌وه‌ی په‌تا و ئیفلیجیی منداڵانی لێ ده‌كرێت.
هه‌ر له‌ به‌یاننامه‌كه‌دا باس له‌وه‌شكراوه‌ كه‌ له‌ كۆتایی ئه‌م مانگه‌ و به‌هۆی هه‌مان كێشه‌ی داراییه‌وه‌، رێكخراوی نه‌ته‌وه‌یه‌كگرتووه‌كان به‌نیازه‌ به‌رنامه‌یه‌كی دیكه‌ی ته‌ندروستیی خۆی له‌ عیراق رابگرێت.
