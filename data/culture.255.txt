ئه‌مڕۆ كه‌ناڵه‌كانی راگه‌یاند هه‌واڵی ده‌عوه‌تكردنی جێگری سه‌فیری توركیا له‌لایه‌ن وه‌زاره‌تی ده‌ره‌وه‌ی ئه‌ڵمانیا بڵاوكردووه‌.
له‌به‌یاننامه‌ی وه‌زاره‌تی ناوبراو هاتووه‌: (شتاینمایه‌ر پێی وایه‌ ئه‌و ده‌ستگیركردنانه‌ له‌وانه‌یه‌ سه‌رله‌نوی بارودۆخه‌كه‌ قه‌یراناوی بكاته‌وه‌ له‌ توركیا و هاوكات دووپاتی كردووه‌ كه‌ ئه‌نقه‌ره‌ مافی خۆیه‌تی به‌شێوه‌ی یاسایی رووبه‌ڕووی هه‌ر كارێكی تیرۆرییستی و لێكه‌وته‌كانی كوده‌تا خوێناوی سه‌رنه‌كه‌وتووه‌كه‌ ببێته‌وه‌.
هه‌روا داوای روونكردنه‌وه‌ی كردووه‌ له‌باره‌ی ده‌ستگیركردنه‌كان.)
لەم كاتە چەندین سیاسەتمەداری كورد لە زیندانەكانی ئەڵمانیان.
هه موومان دەزانین كە هەموو ئەو دادگاییكردنانە نایاسایین.
بۆ ئەوەی هاوپشتیمان لەگەل چالاكوانە كوردەكان پیشان بدەین كە بەتۆمەتی تیرۆر، پەرەگراف129دادگایی دەكرێن، داوادەكەین لەكاتی دادگاییكردنیان لە مانگی 11، لەبەردەم دادگاكان ناڕەزایەتی دەرببڕن.)
له‌ بانگه‌وازه‌كه‌یاندا ناوی زیندانییه‌كنا و شوێن و كاتی دادگاییكردنه‌كانی دیاری كردووه‌: شوێن و كاتی دادگاییكردنەكان:Ahmet Ç E L I K, OLG Düsseldorf
به‌هه‌مان شێوه‌ ئه‌ڵمانیا بۆ پشتیوانی له‌ حكومه‌تی(AKP) به‌ زیندان و تۆقاندن و پشكنینی بنكه‌ و سه‌نته‌ره‌ سه‌ندیكا و كلتوورییه‌كانی چالاكوان و هێزی چه‌پ و شوعییه‌كانی توركیا له‌ ئه‌ڵمانیا ئه‌نجامده‌دات.
بۆ نموونه‌ ماوه‌ی چه‌ند ساڵێكه‌ سیاسه‌تی تۆقاندنی كۆنفدراسیونی كرێكارانی توركیا له‌ ئۆروپا(ATIF)جێبه‌جێ ده‌كات و هه‌ر یه‌ك له‌(Müslüm Elma, Erhan Aktürk, Haydar Bern, Musa Demir, Deniz Pektaş, S. Ali Uğur, Sami Solmaz, Mehmet Yeşilçalı, Dr. Sinan Aydın, Dr. D. Banu Büyükavc) به‌ تۆمه‌تی تیرۆریزم زیندانی كردووه‌.
لێدوانه‌كه‌ی وه‌زاره‌تی ده‌ره‌وه‌ی ئه‌ڵمانیا و هاوكاری و پێكه‌وه‌كاركردنی حكومه‌ته‌كه‌ی له‌گه‌ل توركیا به‌ چه‌كفرۆشتن و بێده‌نگی له‌ ئاستی تۆقاندنی سه‌ندیكایی، رۆژنامه‌نووس، سیاسه‌تمه‌داری پارتی گه‌لانی دیموكرات و هه‌موو بزووتنه‌وه‌ی چه‌پ، رووی تری سیاسه‌تی ئیمپریالیستی ئه‌ڵمانیا دژ به‌ خه‌ڵكی كوردستان و رۆژهه‌لاتی ناوین ده‌رده‌خات.
ئه‌گه‌ر حكومه‌تی ئه‌ڵمانیا به‌راستی خه‌می پرۆسه‌ی دیموكراسی، ئاشتی و ئازادی و مافی گه‌لی كوردستانی هه‌یه‌، ئه‌وا كاتی ئه‌وه‌ هاتووه‌ و ده‌بێ ئه‌م ئه‌ركانه‌ جێبه‌جێ بكات:
ناكرێت حكومه‌تی ئه‌ڵمانیا سیاسه‌تی تۆقاندن و ده‌ستگیركردن دژی سیاسه‌تمه‌داره‌ چه‌پ و كوردستانیه‌كان به‌رپابكات و هاوكات لافی “مافی مرۆڤ و دیموكراسی”مان پێبفرۆشێت.
پارتی چەپەكانی ئۆروپا پێكەوە لەگەل خەڵكی كورد و تورك رادەوەستێت و داوادەكەین دەستبەجێ هەردوو بەرپرسی(HDP) و 11 ئەندام پەرلەمانەكانیتر ئازادبكرێن و داوا لە یەكێتی ئۆروپا دەكەین لە دژی رژێمی ئۆردوغان بەشێوەی سیاسی و ئابووری هەڵویستوەربكرێت كە بە راگەیاندنی باری نائاسایی لەدژی ئۆپۆزیتسیونەكانی، هێرشێكی روون و ئاشكرا دەكات و دیموكراسی و ئاشتی بەرەو روخان دەبات.
