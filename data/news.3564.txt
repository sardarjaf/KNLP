سارا ساوندرێس، کە خەڵکی شاری دیڤۆنە لە ئینگلتەرا ئەو دایکەیە کە ڤیدیۆی لەدایکبوونی منداڵەکەیی بڵاوکردوەتەوەو دەڵێت"هێنانی منداڵ بۆ ئەم جیهانە بەم شێوەیە دووەم باشترین شتە لەدوای منداڵبوون بەشێوەی سروشتی".
وەک لەڤیدیۆکەدا دەردەکەوێت، پزیشکەکە تەنها یەک خەت لەسکی دایکەکە دەبڕێت و سەری منداڵەکە دەهێنێتە دەرەوە، دواتر منداڵەکە خۆی کارەکە تەواو دەکات و رێگەی دەرچوون بۆ خۆی دەکاتەوە.
بەپێی سایتی دەیلی مەیڵی بەریتانی، سارا باسیلەوەکردووە ئەو ڤیدیۆیەی بۆ ئەوە بڵاوکردووەتەوە تا وەکو ئەزمونێکی نوێی منداڵ بوون بۆ هەتاهەتایە بمێنێتەوەو ئەویش بەردەوام سوپاس گوزاربێت.
جانی سمیس، کە پزیشکە لەنەخۆشخانەی کوین چارلۆت و چێڵسی، لەبارەی منداڵبوون بەوشێوەیە بە دەیلی مەیڵی وتووە"ئەمە پەیوەستە بە دایکانەوە، بینینی منداڵەکەی لەکاتی هاتنە ناو جیهانەوە شتێکی تایبەتەو پێویستە لەدەستی نەدەن".
