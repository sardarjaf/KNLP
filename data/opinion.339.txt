ڕێککەوتنی ی.ن.ک و گۆڕان تەنھاو تەنھا دەرمانێکی کاتی بۆ ھێور کردنەوەی ئەو خەڵکە ، چونکە ھەردوو لا باش دەیان زانی گەر کارێکی لەو جۆرە نەکەن خەڵکی گەر لێیان ڕانە پەرێت سزایەکی زۆر باشی ئەو دولایەنە ئەدەن ، بە دەنگ و پشتیان لێ ئەکەن و ئەمەش ئەبێتە گەورەترین ترس کە ھەموو لایەنێکی سیاسی ھەیەتی و ئەم دوو لایەنە بەتایبەتی ، گۆڕان پێکھاتە زۆرینەییەکەی یەکێتیە کۆنە کانن و بەشێکی کەمی یەکگرتوو و بەشێکی زۆر کەمی پارتی و کەمینەیەکیش بێ لایەنە کان بەشێکیان ئیسلامیەکانن، یەکێتیش کە خۆی دۆخی ناوو خۆیی جێگیرنیە و مل ملانێیی توندی ناو ھەر دوو باڵەکە بە ڕوونی تا وەکوو ئەم چرکە ساتەش بەردەوامە ، سەرە ڕایی ھەندێک بیر و بۆ چوونی جیاوازیش کە لە نێو ھەردوو باڵە کەدا ھەن ، ھەر دوو لایەن ی.ن.ک و گۆڕان لە ترسی لە دەست دانی دەنگ دەرانیان و پەرت نە بوونی دەنگە کانیان بۆلای پارتی ودابەشنەبوونەوەی دەنگە کانی بۆ ئەولایەنانە ، ھاتن بە واژۆکردنی ڕێککەوتن نامەیەک کە بە بیروو ڕای من تەنھا بۆ دامرکاندنەوەی ڕقی خەڵکی زۆنی نیلی و سەوز بوو کە بەناوی هاوسەنگی هێزەوە کرا ، ھیچی دیکە لە سەرو بەندی ڕێکەوتنە کەدا دەیان وت لە ماوەی سێ مانگ دا کاریگەری ئەم ڕێککەوتنە لەسەر بژێووی ھاوڵاتیان دە بێت ، من ماوەی ئە و مانگانە کە بەسەر ڕێککەوتنەکەدا تێپەڕیوە و کاریگەر یە کەی کە چەندە و چی بوە من ئە مەیان بۆ ئێوە جێ دێڵم ، ماوەیەکە بە ڕاستەوخۆو ناڕاستەوخۆ لە بەرپرسان و کادیر و ھەڵسووڕاوانی ھەردوولا دەبیستین کە بەنیازی یەکگرتنن ، جا یەکگرتنەکە بە ھەر شێوە و قۆناغێک بێت بەڕای بەندە ڕێککەوتنە کەش جگە لە ترسی دەنگدەرانیان سەرەتایەک بوو بۆ یەکگرتیان و ھەنگاوێکی سەرەتاییانەی ھەر دوو لابوو ، سەبارەت بە یەکگرتنەکەش کە دەبیستین ئەم دوو لایەنە بەنیازی یەکگرتنن ئەم ھەنگاوە یان جددیە و لە سەر ئاستی باڵای ھەردوو لا چەند کۆبوونەوەیەکی داخراو و نھێنی کراوە ، ھەموو حەدەسێکی سیاسی بەدەر نەییە لە لایەنی پۆزەتیف و نێگەتیڤ ، خۆی من لێرەدا تەنھا ئاماژە بە سلبیاتی یەکگرتنەکە ئەدەم ، دابەش بوونەوەی ئەو پێک ھاتانەی گۆڕان کە ئاماژەم پێدا بەتایبەت کۆنە ئیسلامیەکان ‘ شەڕی ناوخۆ ‘ بێ لایەنەکان ئەم توێژانەی ناو گۆڕان ڕاستەوخۆ گەر بەرھەڵستیشی نەکەن بێ گومان لەبزووتنەوەکە دێنە دەرەوە ، بۆیە من ئاماژە بەسلبیاتەکە ئەدەم چونکە لەسەر ئاستی لۆکاڵی ھەردوولا ھیچ ھەنگاوێکی بۆ نەنراوە و بەتایبەت لەلای ڕێکخستنەکانی ھەردوولا ، لای خەڵکی دەنگدەری ھەر دوولا تا ڕادەیەک ئەم پرسە تەموومژاویەو نەزانراوە ، درووست بوونی جیاوازی لەنێوان ھەڵسووڕاوانی گۆڕان و کادیرانی یەکێتی ئەمەش گەر لەسەرەتای یەکگرتنەکە ڕوونەدات لەدوای قۆناغی سەرەتایی ڕوو ئەدات ، پیشاندانی دو دیوی لە لایەن یەکێتییەوە بەوەی لەگەڵ پارتی ڕیککەوتنی ستراتیژیان هەیە و ناتوانن لێ ی دەربچن و لەم دیویشەوە لەگەڵ گۆڕان ڕێککەوتن بکەن ، ئەگەر بڕیار وا بێت پارتی قۆرخی دەستەڵاتی کردوە ئەی ئەم بێ هەڵوێستیە لە پای چی ، ئەگەر بۆ هاوسەنگی هێزیشە ، کەواتە چۆن دەبێت یەکێتی ببێتە پاشکۆ ، ئەگەر ئەجێندایەکی تری لە پشت نەبێت خۆ بە ئیستحقاقیش بێت ئەوا کورسی ئەم یەکگرتنە دەبێت زۆربەی دەستەڵاتە سیادیاکن لای ئەم یەکگرتنە بێت ، بەڵام ئەوەی کە هەیە زۆر پێچەوانەیە ، بە تایبەت خۆ حەشاردانی گەندەڵەکانی ناو یەکێتی لەژێر پەردەی ئەم یەکگرتنەدا ، گەر لێپێچینەوەیەکی تووند و تا ئاستێک یاساییانە لەگەر بەرپرسەکانی یەکێتی نەکرێت دڵنیابن گەندەڵی ھێندەو ھێندەیکە کەڵەکە ئەبێت ، بەڵام گەر خوودی کاک نەوشیروان سەرپەرشتی ڕاستەوخۆی بکات و چواردەور وازی لێبھێنن ئەمەیان شیکاریەکی وردی دەوێت ، لێنەپێچینەوەی سەرجەم ئەو کەسانەی کە بەگەندەڵیەوە تێوە گلاون بەدرێژایی حوکمی زۆنی سەوز تا وەکو ئێستا ئەمەیان گەر بشکرێت چەن کەسێک بگرێتەوە بەڵام جددی نابن بۆ کەسانی دیکە ، قبوڵنەکردنی ئیسلامیەکان لای یەکێتیەوە ، ئەم ئەگەر و ڕووداوانەو چەندانی تر بەڵام چەند پرسیارێک دروست ئەبێت ئایا جوابی ئەم پرسیارانە تەنھا بە قسە ئەبێت یاخوود بە کردەوە؟ بۆ لەیەکێتی جیابوونەوە؟ بۆ دەچنەوە ناو یەکێتی؟ چۆن لەگەڵ دزو مافیا و چەتەی نەوتی و پیاو کوژدا ھەڵ ئەکەن؟ ئەی لە ژێر چ ناوێکدا یەک ئەگرن کە ئەم نیشتیمانەتان فێری دژە گەندەڵی کرد ئێستا چۆن گەندەڵ و دز و داوێن پیس ئەکەنە ھاوخەبات و ھاو سەنگەری خۆتان ؟ ئایا ھەر لەسەردەمی باڵی ڕیفرمدا بمانایەتەوە باشتر نەبوو لەم لێکترازان و یەکگرتنە؟
