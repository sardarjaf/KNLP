جار جاره‌ ئه‌و قسه‌یه‌م به‌ر گوێ ده‌كه‌وت كه‌ ده‌گووترا (عه‌شق كات و ساتی بۆ نیه‌ له‌وه‌یه‌ له‌ نیگایه‌ك یان له‌ بیستنی ده‌نگێكه‌وه‌ ڕوبدات),وه‌لێ من باوه‌رم به‌و قسه‌یه‌ نه‌بوو,ده‌مگووت سه‌ره‌تا و ده‌ست پێكردنی هه‌ر شتێك له‌خۆته‌وه‌ ده‌ست پێ ده‌كا و هه‌ر خۆتی كه‌ بڕیار به‌سه‌ر شته‌كانه‌وه‌ ده‌ده‌یت,ئیتر عه‌شقیش یه‌كێكه‌ له‌وانه‌ی كه‌ له‌ژێر ده‌سه‌ڵاتی خۆت دایه‌ كه‌وایه‌ ده‌توانی عاشق بیت و نه‌بیت,به‌ڵام ئه‌و ئێواره‌یه‌ی كه‌ تۆم تیایا بینی زۆر جیا بوو له‌بیركردنه‌وه‌كانی من,وه‌ك بڵێ جادوویه‌ك بوویت و له‌ئێواره‌یه‌كی چاوه‌ڕوان نه‌كراودا چوویت به‌ نێو قوڵایی دڵمه‌وه‌,له‌وێوه‌ عیشقی من بۆ تۆ ده‌ستی پێ كرد و له‌نیگایه‌كه‌وه‌ عاشق به‌ تۆ بووم, ڕۆژ دوای ڕۆژیش زیاتر تۆم خۆش ده‌ویست تا ئه‌و ڕادده‌یه‌ی كه‌ له‌خۆمم زیاتر خۆش ویستی,ناچار لێت هاتمه‌وه‌ پێش و گووت  (شاجوان) چی له‌ دڵێك به‌م  كه‌ تۆی تیایدا ده‌ژی...دلێك كه‌بێ تۆ له‌ لێدان ده‌كه‌وێ!.دڵێك كه‌ پڕه‌ سۆز و خۆشه‌ویستی تۆ!.ووتت (ده‌ریا)  ده‌مێك بوو ده‌میویست پێت بڵێم دڵی من و دڵی تۆ ئاوێته‌ی یه‌كترن و تاوانه‌ دوور له‌یه‌ك بین,وه‌ڵێ هه‌ركه‌ تۆم ده‌بینی شه‌رم دایده‌گرتم و قسه‌كان هه‌ڵده‌گرت بۆ كاتێكیتر...ووتم ئای كه‌ ڕاستیان ووتووه‌ له‌وه‌ی (كه‌ جڵ ئاوێنه‌ی ڵه‌).,شاجوان ئه‌و كچه‌ بوو كه‌ له‌خه‌یاڵه‌كانی من وه‌ك حۆریه‌ك ده‌ر ئه‌كه‌وت,هه‌ر ڕۆژ  جوانتر ئه‌بوو له‌به‌ر چاوما به‌جۆرێك خه‌ریك بو بكه‌ومه‌ هه‌ڵه‌وه‌ له‌وه‌ی كه‌ شاجوان مرۆڤ نه‌بێت,هه‌روه‌ك به‌ختیار عه‌لی ده‌ڵێ‌ (تۆ فریشته‌ نیت به‌ڵام فریشته‌ غه‌مباره‌ له‌وه‌ی كه‌ تۆ فریشته‌ نی).شه‌وێك به‌ده‌م خه‌یاڵه‌وه‌ پاڵ كه‌وتم له‌پڕ زه‌نگی موبایله‌كه‌م لێیدا كه‌ سه‌یرم كرد (شاجوان) بوو,دوای سڵاوكردن گووتی ده‌ریا من ئه‌م ئه‌مشه‌و ته‌نیام له‌ماڵ ئیتر بۆچی نایه‌ی تا به‌یه‌كه‌وه‌ به‌یانی بكه‌ینه‌وه‌,دیار بوو دایك و باوكی له‌میوانی ماڵه‌ مامێكیان شه‌و مابوونه‌وه‌,شاجوانیش له‌گه‌ڵ دوو برا چكۆڵانه‌كه‌ی پارێزه‌ری ماڵ بوون,منیش به‌بێ  یه‌ك و دوو پێڵاوه‌كان له‌پێ كرد و له‌نێو تاریكی شه‌ودا به‌خێرایی هه‌نگاوم نا بۆ ماڵی شاجوان تا گه‌یشتم به‌ماڵی یاره‌كه‌م,هه‌ر له‌گه‌ڵ گه‌یشتم شاجوان باوه‌شی پیاكردم و تووند منی گووشی,من كه‌ گه‌رمی باوه‌شی ئه‌وم بینی هه‌رچی ماندووبوونی ڕێگا بوو هه‌موویم بیرچۆوه‌.گووتم ئێ بهێڵه‌ تا بچینه‌ ژوره‌وه‌ نه‌كا كه‌سێ به‌چاومان به‌رێ و خۆشیه‌كه‌مان لێ تاڵ كا!.شاجوان منی ڕاپێچی ژووری خه‌وه‌كه‌ی كرد و له‌سه‌ر سیسه‌مه‌كه‌ی پاڵ كه‌وت,كه‌ سه‌یری شاجوانم كرد,مه‌كسیه‌كی سووری هه‌ناری له‌به‌را بوو,قژی وه‌ك باڵه‌كانی باڵنده‌یه‌ك كه‌وتببووه‌ ئه‌ملاو ئه‌ولای سیسه‌مه‌كه‌ و مه‌مكه‌كانیشی وه‌ك سێوی تازه‌ پێگه‌یوو به‌نێو مه‌كسیه‌كه‌یا قیت وه‌ستا بوون,له‌و كاته‌دا من ئاوێته‌ی تێڕامانی شۆخی و شه‌نگی و جوانی شاجوان و جه‌سته‌ی ئه‌و ببووم,له‌پڕ شاجوان به‌ ده‌نگێكی ناسكی پڕه‌ له‌ناز گووتی ده‌ریا تۆ چاوه‌ڕوانی چی؟.بۆ نایه‌ی ساتێ بملاوێنی و هه‌ناسه‌كان تێكه‌ڵ به‌یه‌ك بكه‌ین!.من هه‌ر وه‌ستا بووم ئاخر من پێشتر دیمه‌نێكی وام نه‌دیبوو نه‌مده‌زانی كه‌ چی بكه‌م.هه‌ر بۆیه‌ شاجوان ده‌ستی ڕاكێشان و كه‌وتمه‌ نێو باوه‌شی.ده‌ستم به‌نێو ژه‌كه‌یدا هینا و لێوه‌كانم خسته‌ نێو باغه‌ جوانه‌كه‌ی سینگی و كه‌وتینه‌ ماچ كردنی یه‌كتره‌وه‌ و تا ده‌مه‌ و به‌یان له‌ باوه‌شی یه‌كترا ماچی ئه‌وینمان ئاڵ و گۆر ده‌كرد.به‌لامه‌وه‌ شه‌وێكی یه‌كجار ئارام و رۆمانسی بوو,شه‌وێك بوو كه‌ خۆی له‌خۆیدا هاوشێوه‌ی به‌هه‌شتێكی دونیایی بوو,وه‌لێ نه‌مزانی ئه‌و شه‌وه‌ چۆن وا به‌خێرایی به‌كۆتا هات.به‌یانی  دوای نوێژ و به‌ر له‌خۆر هه‌ڵان به‌ماچێك ماڵئاوایم له‌ شاجوان كرد و به‌ره‌ و ماڵ به‌رێ كه‌وتم,هه‌ر له‌گه‌ڵ گه‌یشتنه‌وه‌م به‌ماڵه‌وه‌,خه‌وێكی قووڵ یه‌خه‌ی چاوه‌كانمی گرت و تا كاتی نیوه‌رۆ له‌گه‌ڵ زه‌نگێكی موبایله‌كه‌م به‌خه‌به‌ر هاتم كه‌ له‌ژێر سه‌رینم بوو,وامزانی شاجوانه‌ چونكه‌ ژماره‌كه‌ی ئه‌و بوو,كه‌ هه‌ڵم گرت گووتم: گوڵه‌گه‌م ده‌مێكه‌ له‌مالای تۆ هاتومه‌ته‌وه‌  ده‌لێی دیسان بیرت كردووم ؟.له‌پڕ ده‌نگی پیاوێكم به‌رگوێ كه‌وت,ووتی براده‌ر  به‌په‌له‌ تا بنكه‌ی پۆلیسی شار وه‌ره‌ كارمان پێته‌؟.گووتم بۆچی شتێك بووه‌؟.ووتی كه‌ هاتی ئه‌و كات ده‌زانی!.منیش ئاوێكم به‌ده‌م  و چاومدا كرد و سه‌رپێیی پاروه‌ نانێكم خوارد,له‌گه‌ڵ براگه‌وره‌كه‌م تا بنكه‌ی پۆلیس به‌ڕێ كه‌وتم,له‌ڕێگا نووقمی نێو خه‌یاڵ ببوم كه‌ ئاخۆ ئه‌بێ چی بوو بێت كه‌ پۆلیس منی لا مه‌به‌ست بێت؟.ئه‌ی ژماره‌كه‌ی شاجوان لای پۆلیس چی ده‌كات؟.تۆ بڵێی شتێكی خراب نه‌بووبێت؟.دوایی هه‌ر خۆم دڵی خۆمم ده‌دایه‌ و ده‌مگووت له‌وه‌یه‌ ده‌چێ‌ شاجوان موبایله‌كه‌ی خۆی وون كردبێ و پۆلیس بۆی دۆزیبێته‌وه‌ و ئه‌وانیش من به‌ ناسیاوی ئه‌و تێ گه‌یشتبن,جا هه‌ر كه‌ گه‌یشتمه‌ بنكه‌,باوكی شاجوان و چه‌ند كه‌سێكیتر هێرشیان بۆ هێنام وه‌لێ پۆلیس منی دوورخسته‌وه‌ لێیان..من هه‌ر نه‌مزانی كه‌ چی بووه‌,منیان برده‌ ژووی لێ كۆڵیته‌وه‌ و زابتێكی لێكۆڵه‌ر هاته‌ ژووره‌وه‌, ووتی تۆ ده‌زانی بۆچی لێره‌ی؟گووتم نه‌خێر نازانم؟.گووتی گه‌ر منیش بام خۆم له‌خه‌ت ده‌دا؟.گووتم تۆ باسی چی ده‌كه‌ی به‌ڕێز له‌مه‌به‌ستت تێ ناگه‌م؟.گووتی باسی  شاجوانی ڕه‌حمه‌تی ده‌كه‌م كه‌ ئه‌م به‌یانیه‌ دوای لاقه‌كردنی به‌ دڕنده‌یی كوووشتووته‌ و ماڵه‌كه‌شت تاڵان كردوون!.من كه‌ گووێم له‌م قسه‌یه‌ بوو ئاگام له‌خۆم نه‌ما و بوورامه‌وه‌.كاتێك كه‌ به‌هۆش خۆم هاتمه‌وه‌ له‌ زیندانی نێو بنكه‌ی پۆلیسا بووم..چوومه‌ به‌ر په‌نجه‌ره‌ی زیندانه‌كه‌ و له‌ پۆلیسی به‌ر ده‌رگام پرسی كاكی پۆلیس پێم ناڵێی كه‌ چی بووه‌ و من بۆچی لێره‌م؟.به‌تووره‌ییه‌وه‌ گووتی هێشتا تۆ ده‌پرسی جه‌نابت.تۆ كه‌ دزی ده‌كه‌ی ئه‌ی چ كارت به‌ كووشتنه‌وه‌ هه‌یه‌ خۆ تۆ مافیا نیت!.گووتم من ئه‌هلی تاوان نیم سوێند به‌خوا من ئه‌م تاوانه‌م نه‌كردووه‌,پێم ناڵێی مرۆڤ چۆن چۆنی ده‌ستی ده‌چێته‌ كوشتنی كه‌سێك كه‌ له‌خۆی زیاتر خۆشی ده‌وێ؟!.وه‌لێ قسه‌كان بۆ دیوارێك ده‌كرد چونكی كه‌س نه‌بوو گرینگی به‌ قسه‌كانم بدات,دواجار بۆم ده‌ركه‌وت كه‌ دوای من كه‌سێك چۆته‌ سه‌ر ماڵی شاجوان و هه‌وڵی دزی كردنی داوه‌ كه‌ شاجوانیش بینیویه‌تی به‌ره‌و ڕووی دزه‌كه‌ بۆته‌وه‌,له‌و نێوه‌نده‌دا  كابرای دز شاجوانی كووشتووه‌ و ڕای كردووه‌ به‌ڵام دزه‌ هیچ شووێنه‌وارێكی له‌ دوای خۆی جێ نه‌هێشتبوو كه‌ پێی بناسرێته‌وه‌ و هه‌موو ئاماژه‌كان بۆ من بوون,بۆیه‌ دوای داگایی كردن تۆمه‌ته‌كه‌ به‌سه‌ر مندا ساغ بووه‌وه‌ و به‌ (20) ساڵ زیندانی  سزادرام به‌تاوانی كووشتن,كه‌ نه‌متووانی هیچ به‌رگریه‌ك له‌خۆم بكه‌م چونكه‌ هه‌ر چیم گووتبا بێ هوده‌ بوو به‌هۆی ئه‌وه‌ی كه‌ به‌ڵگه‌م لا نه‌بوو ,دادگاش كار له‌سه‌ر بوونی به‌ڵگه‌ ده‌گات,بۆیه‌ كه‌وتمه‌ كووچه‌ی زیندان و ته‌واوی خه‌ون و ئاواته‌كانم له‌ده‌ست چوون,له‌هه‌مووی ناخۆشتر, بووم به‌تاوانباری كووشتنی كه‌سێك كه‌ له‌قووڵایی دڵمه‌وه‌ خۆشم ده‌ویست له‌كاتێكا من بێ تاوان و بێ ئاگا بوومه‌ له‌و تاوانه‌..كه‌سێك كه‌ خه‌یاڵم ده‌كرد له‌گه‌ڵیا وڵاتێك به‌ناوی خۆشه‌ویستی له‌چوارچێوه‌ی شاره‌كه‌مدا دروست بكه‌ین..وه‌لێ عه‌یف كه‌ قه‌دری بێ ویژدان هه‌موو شتێكی له‌من سه‌ند و منی هه‌ڵدایه‌ نێو كووچه‌ی زیندانێكی تاریك و ته‌نگ..زیندانێك كه‌ هاوشێوه‌ی گۆره‌كه‌ی یارم بوو,له‌و ده‌مه‌دا به‌ شعرێكی  شێرزاد حه‌سه‌ن چاوه‌كانم چووه‌ خه‌وێكی هه‌میشه‌ییه‌وه‌ كه‌ ده‌ڵێ:_
