لێپرسراوێكی باڵای ئەوروپی دەڵێت هەڵوێستەكانی ئەردۆگان، توركیا بەرەو دابڕان لەكۆمەڵگەی نێودەوڵەتی دەبات.
مارتن شۆڵتز كاندیدی پارتی دیموكراتی سۆسیالیست بۆ پۆستی راوێژكاری ئەڵمانیا رایگەیاند: رەجەب تەیب ئەردۆگان سەرۆك كۆماری توركیا رۆژانە و هەفتانە بەشێوەیەكی پلان بۆداڕێژراو هەوڵی تاقیكردنەوەمان دەدات و پێشێلی سنورەكانمان دەكات.
تەئكیدیشیكردەوە لەوەی هەڵوێستەكانی ئەردۆگان و سیستمی دەسەڵاتەكەی، بەشێوەیەكی  خێراتر توركیا بەرەو دابڕان لەكۆمەڵگەی نێودەوڵەتی دەبات.
مارتن شۆڵتز راشیگەیاندووە: ئەردۆگان لەدوای كودەتا شكستخواردووەكەی 15ی تەموزی ساڵی رابردوو دوچاری نەخۆشی خۆبەزلزانی بووە كە بەزاراوەی پزیشكی پێی دەوترێت پارانۆیا.
وتیشی" ئەردۆگان بەو سیاسەتانەی بەپلەی یەك زیان بە گەلەكەی دەگەیەنێت.
هاوكات  مارتن شۆڵتز رەخنەشی لەوڵاتی ئیسپانیا گرت لەسەر دەستگیركردنی دۆغان ئاخانلی رۆژنامەنوسی ئەڵمانی كە بە رەچەڵەك خەڵكی توركیایە، لەسەر داوای دەسەڵاتدارانی ئەنكەرە.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
