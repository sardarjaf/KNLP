وتەبێژی بەرگری شارستانی گەرمیان، سوتاندنی 50 ئاسك بە هۆی ئاگر كەوتنەوە لە سنوری قەزای خانەقین ڕاگەیاند.
نیعمەت عەلی وتەبێژی بەرگری شارستانی گەرمیان هەواڵەكەی پشت راستكردەوەو بە (ڕێگای كوردستان)ی ڕاگەیاند:- بە هۆی كەوتنەوەی ئاگرێك لە نێوان سنوری هەرێمی كوردستان و وڵاتی ئێران لە نزیك شارۆَچكەی خانەقین 50 ئاسك سوتان وپینج ئاسكیش لە سوتاندن ڕزگاركران.
گوتیشی:- هۆكاری سوتاندنی ئەو ئاسكانە لەو ناوچەیە بۆ ئەوە دەگەڕێتەوە كە لەو ناوچەیە ئاسكێكی زۆری لێیەو لەوێ‌ بە زۆری زاوزێ‌ دەكەن .
ئەو ئاماژەی بەوەدا كە بە هۆی ئەو ئاگركەوتنەوە دغل ودانی هاوڵاتییانی ناوچەكەی زەرەروزیانی پێگەیشتووە وسوتاوە.
