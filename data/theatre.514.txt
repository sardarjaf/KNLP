شه‌قامێکی قه‌ره‌‌باڵه‌غی شاره‌ ،گوێمان له‌ده‌نگی سۆڵۆی ڤیۆلایه‌که‌  ، خه‌ڵکی سه‌رقاڵی هاتن و رۆیشتنن .
له‌ نێوه‌ندی ئه‌م قه‌ره‌بالغییه‌دا هه‌ندێك له‌ ڕێبواران ده‌نگی ڤیۆلاکه‌ ڕایانده‌کێشێ و بۆ ساتێك گوێبیستی  مۆسیقایه‌کی به‌سۆزی خه‌یاڵ ئامێز ده‌بن .
که‌ پیاوێکی ته‌مه‌ن 48 ساڵ ناوی  دانیاڵه‌ ده‌یژه‌نێ ، پاش ته‌واو بوونی پارچه‌ مۆسیقاکه‌ سه‌گه‌که‌ی قه‌پ به‌شه‌بقه‌که‌ی دانیاڵدا ده‌کات و ده‌یباته‌ به‌رده‌م گوێگران هه‌ندێکیان پاره‌ی وورده‌ی بۆ تێده‌که‌ن .
ژووری دانیشتنی ماڵی دانیاڵه‌ و له‌سه‌ر کورسیه‌ك دانیشتووه‌و نوقمی بیرکردنه‌وه‌و خه‌یاڵه‌ ، ئازار ده‌مووچاوی گرژو بێتاقه‌ت کردووه‌ .
پاش ساتێکی کورت سه‌لینی کچی که‌ته‌مه‌نی (18) ساڵانه‌ له‌گه‌ڵ سه‌گه‌که‌یاندادێنه‌ ژوورێ ... دانیاڵ ڕاست ده‌بێته‌وه‌و سه‌یریان ده‌کات و ده‌یه‌وێ قسه‌ بکات به‌ڵام هیچ ووشه‌یه‌ك له‌ دوو لێوی نایه‌ته‌ ده‌ر .... سه‌لینیش هه‌ست به‌ باوکی ده‌کات .
بێده‌نگ بیت له‌م دونیایه‌ ؟       
سه‌گه‌که‌ له‌م کاته‌دا ده‌ست ده‌کات به‌وه‌ڕین به‌چاوێکی پڕ خۆشه‌ویستی میهره‌بانه‌وه‌  له‌ لای سه‌لینه‌وه‌ ده‌چێته‌ لای دانیاڵ و داده‌نیشێ.
ژوورێکی تری ماڵی دانیاڵه‌ .
ئانجێل که‌ ته‌مه‌نی (45) ساڵانه‌ ماوه‌ی دوو ساڵه‌ له‌کۆمادایه‌و به‌ته‌نها دڵی لێده‌دات ، له‌سه‌ر قه‌ره‌وێڵه‌یه‌ك که‌وتووه‌ چاوه‌کانی کراوه‌ن و هیچ جۆره‌ جووڵه‌یه‌کی نییه‌ .
دانیاڵی مێردی له‌لای سه‌ریه‌وه‌ دانیشتووه‌و چاوه‌کانی بڕیوه‌ته‌ ئانجێل سه‌گه‌که‌شی له‌لای قاچییه‌وه‌ پاڵکه‌وتووه‌.
سه‌لین ڤیۆلاکه‌ی باوکی به‌ده‌سته‌وه‌یه‌و دێته‌ ژوو.
ڤیۆلاکه‌ ڕاده‌گرێ بۆ باوکی ، فرمێسك به‌ر چاوه‌کانی دانیاڵ ده‌گرێ  و له‌سه‌رخۆ ڤیۆلاکه‌ وه‌رده‌گرێ ده‌ست ده‌کات به‌ژه‌نین .
ده‌نگی ژێکان وده‌ست و په‌نجه‌ی دانیاڵ مۆسیقایه‌کی زۆر له‌سه‌رخۆی سیحراویمان پێده‌به‌خشێت که‌ هه‌رچ شتێك ژیانی تێدا بێت کاری تێده‌کات وسۆزو ئاوازه‌که‌ی ده‌یجوڵێنێ .
دانیاڵ چاوه‌کانی داخستووه‌و به‌هه‌موو هه‌ست و سۆز و بوونی خۆیه‌وه‌ به‌رده‌وامه‌ له‌ ژه‌نین .
ئه‌نجێل چاوه‌کانی فرمێسكی پێدا دێته‌ خوارێ ، سه‌لین هاوار ده‌کات .
سه‌لین ته‌له‌فوونه‌که‌ی له‌ گیرفانی ده‌رده‌هێنێ و ده‌ست ده‌کات به‌ ژماره‌ لێدان ... دانیاڵیش ده‌روێشانه‌ ده‌ست ده‌کاته‌وه‌ به‌ژه‌نینی ڤیۆلاکه‌ی .
سه‌گه‌که‌ش ده‌ست به‌هاتوو چۆکردن ده‌کات له‌ ژوور ه‌که‌دا جارێ ده‌چێته‌ لای دانیاڵ جارێکی تر ده‌ڕواته‌ لای سه‌لین وخۆی تێیان هه‌ڵده‌سوێ .
ته‌واو .
تێبینی / بۆنووسینی ئه‌م کورته‌ سیناریۆیه‌  سوودم له‌ ژیانی       ( ئه‌نجێل لبی فه‌ره‌نسی) وه‌رگرتووه‌ .
