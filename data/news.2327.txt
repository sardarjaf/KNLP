وه‌زاره‌تی‌ خوێندنی‌ باڵا‌و توێژینه‌وه‌ی‌ زانستی‌ حكومه‌تی‌ هه‌رێمی‌ كوردستان بڕیاریدا، بۆ ساڵی‌ خوێندنی‌ (2015-2016) زۆرترین قوتابی له‌زانكۆ و پەیمانگاكان وه‌ربگیرێت.
به‌گوێره‌ی‌ ڕاگه‌یه‌ندراوێكی‌ وه‌زاره‌تی‌ خوێندنی‌ باڵاو توێژنه‌وه‌ی‌ زانستی‌ حكومه‌تی‌ هه‌رێمی‌ كوردستان، كه‌ وێنه‌یه‌كی‌ دەست رێگای كوردستان كەوتووە، تێیدا هاتوه‌، له‌چواره‌مین كۆبونه‌وه‌ی‌ ئه‌نجومه‌نی‌ باڵای‌ خوێندن‌و پلانی‌ وه‌رگرتن له‌وه‌زاره‌تی‌ خوێندنی‌ باڵا، بڕیاردراوه‌ ڕێنماییه‌كانی‌ وه‌رگرتن، دابه‌زینی‌ خۆیندكاران له‌نێوان زانكۆكان (ڕێبه‌ری‌ وه‌رگرتن) ئاماده‌ بكرێت‌و دواتر به‌سه‌ر خوێندكاراندا دابه‌شبكرێت.
جه‌ختیشكراوه‌ته‌وه‌، له‌سه‌ر وه‌رگرتنی‌ زۆرترین خوێندكاری‌ ده‌رچوی‌ ئاماده‌یی‌ له‌زانكۆ‌و په‌یمانگه‌كانی هه‌رێم بۆ ساڵی‌ (2015-2016)، به‌له‌به‌رچاوگرتنی‌ ئاستی‌ كوالێتی‌‌و ڕه‌خساندنی‌ هه‌لی‌ كار له‌ئاینده‌دا.
