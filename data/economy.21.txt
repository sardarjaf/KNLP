بەهۆی كەمبونەوەی بڕی بەرهەمهێنانی نەوتی ئەمریكاو زۆربوونی قەبارەی خواستەكانەوە سەرلەنوێ‌ نرخی ئەو بەرهەمە لەبازارەكانی جیهاندا رووی لەبەرزبونەوەكردو بە نزیكبونەوەی لە (50) دۆلار بۆ  هەر بەرمیلێك بەرزترین نرخی خۆی لەماوەی یەك مانگی رابردوودا تۆماركرد.
لەو چوارچێوەیەشداو بەپێی دواین مامەڵەكانی بازاڕی وزە نرخی یەك بەرمیل نەوتی برێنت بەرێژەی سەدا یەك پۆینت (7) زیادیكردوەو بە بەرزبونەوەی 83 سەنت نرخەكەی گەیشتۆتە 48 دۆلارو 61 سەنت هەروەك نرخی یەك بەرمیل نەوتی خاوی سوكی ئەمریكاش بەرێژەی سەدا یەك پۆینت (8) زیادیكردوەو بە بەرزبونەوەی 82 سەنت بە 45 دۆلارو 96 سەنت مامەڵەی پێوە دەكرێت.
بەرزبونەوەی نرخی نەوتیش لە كاتێكدایە كە ماوەی نزیكەی هەفتەیەكە كۆمپانیاكانی بەرهەمهێن لە ئەمریكا تا رادەیەك ئاستی بەرهەمهێنانی نەوتیان كەمیكردۆتەوەو بەپێی راگەیاندنی كۆمپانیای بیكر هیوزیش بۆ یەكەمجارە لەسەرەتای ئەمساڵەوە كۆمپامیاكان سەكۆكانی بەرهەمهێنا بەو شێوەیە كەم بكەنەوە بەڵام لەگەڵ ئەوەشدا هێشتا ژمارەی سەكۆكانی بەرهەمهێنانی نەوت لەچاو ژمارەكەی لەساڵی رابردوودا بە ئاستێكی بەرز ماوەتەوە كە دەگاتە (341) سەكۆی نەوتی.
هاوكات مەڵەكارانی نەوتیش ترسیان هەیە كە كەمبونەوەی بری بەرهەمهێنان قەبارەی خواستەكانی سەر ئەو بەرهەمە زیاد بكات و نرخەكان زیاتر بەرزبكاتەوە.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
