لادێیه‌كی كۆنی عێراقه‌ نزیكه‌ی په‌نجا ماڵی تێدا ده‌ژێت ، له‌ سه‌ر رێگای سه‌ره‌كی نێوان به‌غداد و كه‌ركوكه‌ ، تانكیه‌كی گه‌وره‌ی ئاو دابه‌شكردن له‌ ناوه‌راستی لادێكه‌دایه‌ كه‌ له‌ هه‌موو ماڵه‌كان به‌رزتره‌ , ئه‌و تانكییه‌ گه‌وره‌یه‌ به‌هۆی گه‌رمی لادێكه‌وه‌ ره‌نگه‌ شینه‌كه‌ی كاڵ بوه‌ته‌وه‌ ، به‌ رۆژ ئاڵای ده‌وڵه‌تی عێراقی به‌سه‌ره‌وه‌یه‌ به‌لام به‌شه‌وان ئاڵای ده‌وڵه‌تی ئیسلامی  (داعش )ی به‌سه‌ره‌وه‌یه‌.
ماڵی عایشه‌ ، خانویه‌كی كۆنی له‌ خشت و قور دروست كراوه‌ كه‌ دوو ژووری تێدایه‌ و حه‌وشه‌یه‌كی گه‌وره‌ی هه‌یه‌ ، بۆریه‌كی ئاو له‌ ته‌نیشت دوو ژوره‌كه‌یه‌ , غازی له‌ ژوری لای راسته‌وه‌ دێته‌ ده‌ره‌وه‌ و سه‌یرێكی تانكیه‌ گه‌وره‌ ئاوه‌كه‌ ده‌كات ، ده‌بینێت ئاڵای ده‌وڵه‌تی ئیسلامی به‌سه‌ره‌وه‌یه‌ ، ده‌چێت له‌ پێش بۆرییه‌ ئاوه‌كه‌ داده‌نیشێت و ده‌موچاوی ده‌شوات ، غازی كورێكی بیست و سێ  ساڵه‌ باڵایه‌كی به‌رز و دوو چاوی ره‌شی هه‌یه‌ ره‌نگی ئه‌سمه‌ره‌ روویه‌كی خۆشی هه‌یه‌ ، چه‌ند جارێك ئاو به‌ده‌موچاویدا ده‌كات ، عایشه‌ دێته‌ ده‌ره‌وه‌ و له‌ هه‌مان ژووری نوستن و خاولیه‌كی به‌ده‌سته‌وه‌یه‌ ، سه‌یرێكی تانكیه‌ گه‌وره‌كه‌ ده‌كات ، دواتر دێت به‌ره‌و لای غازی ، عایشه‌ ژنێكی ته‌مه‌نی بیست و یه‌ك ساڵه‌ جلێكی خه‌وی له‌به‌ردایه‌ و قژێكی درێژی هه‌یه‌ باڵای باریكی مام ناوه‌نده‌.
نا به‌خه‌به‌ر بووم  ، ئه‌م شه‌ویش دره‌نگ خه‌وم لێ كه‌وت ، به‌ڵام شتێك هه‌یه‌ ده‌مه‌وێت پێتی بڵێم ، حه‌ز ناكه‌م له‌ جێگایه‌كی تر كار بكه‌یت و دوور بكه‌ویته‌وه‌ ، خۆزگا هه‌ر لێره‌ كارت ده‌كرد ، بارودۆخ  زۆر خراپه‌ و ته‌قینه‌وه‌ ده‌بێت ئه‌ترسم ، سونه‌كان هه‌موو رۆژ ته‌قینه‌وه‌ ده‌كه‌ن له‌ گه‌ره‌كه‌ شیعه‌ نشینه‌كان ، هیزی ده‌وڵه‌تی عیراق كرێكاره‌كان و خه‌ڵكی بێ تاوان ده‌گرن زۆر ئه‌ترسم ، سه‌یر بكه‌ تا ئیستا ئاڵای ده‌وڵه‌تی ئیسلامی به‌سه‌ر تانكیكه‌وه‌یه‌ هێزی ده‌وڵه‌تی عێراق جارێ نه‌هاتوون بۆیه‌ حه‌ز ناكه‌م برۆی .
( خاولییه‌كه‌ له‌ ژنه‌كه‌ی وه‌رده‌گرێت ) هیچ نیه‌ ، هه‌موو شتێك باشه‌ ، هێزی ده‌وڵه‌تی عێراق دوای سه‌عات هه‌شت دێن جاری كاتی ماوه‌  (ده‌موچاوی وشك ده‌كاته‌وه‌ و خاولیه‌كه‌ ده‌داته‌وه‌ به‌ ژنه‌كه‌ی ) ئیستا ده‌بێت برۆم ، با دره‌نگ نه‌بێ بچمه‌ سه‌ر شه‌قامه‌كه‌ به‌ڵكو ئه‌مرۆ كارێكم ده‌ست بكه‌وێت .
هیچ ناخۆم ( پێ ده‌كه‌نێت ) من كه‌ی نانی به‌یانیم خواردووه‌ گیانه‌كه‌م تۆ برۆ بخه‌وه‌ ، منیش ده‌بێت برۆم (غازی له‌ ده‌رگاكه‌ ده‌چێته‌ ده‌ره‌وه‌ ، عایشه‌ سه‌یریكی ئه‌م لاو ئه‌و لای ماڵیان ده‌كات و ده‌چێته‌ ژووره‌وه‌ )
 عایشه‌ له‌ ژووری نوستن پاڵ كه‌وتووه‌ له‌سه‌ر جێگای خه‌وه‌كه‌ی ، سه‌یری بنمیچی خانوه‌كه‌ ده‌كات كه‌ به‌ دار و قامیش دروست كراوه‌ن ، گلۆپێكی زه‌رد له‌ ژووره‌كه‌دایه‌ ، وێنه‌یه‌كی خوازبێنی خۆی و غازی هه‌ڵواسراوه‌ به‌رامبه‌ری ، سه‌یری ده‌كات بزه‌ پێكه‌نینێك ده‌كات و چاوی داده‌خات ، به‌تانیه‌كه‌ ده‌دات به‌سه‌ر خۆیدا .
مالی عایشه‌ به‌توندی له‌ ده‌رگای حه‌وشیان ده‌درێت ، عایشه‌ له‌ ژووری نوستنه‌وه‌ سه‌ر دێنێته‌ ده‌ره‌وه‌ و سه‌یری ده‌رگای حه‌وش  ده‌كات ، ده‌بێنێت به‌توندی له‌ ده‌رگای ده‌درێت ، سه‌یریكی تانكیه‌ گه‌وره‌ ئاوه‌كه‌ ده‌كات دوو سه‌ربازی ده‌وڵه‌تی عێراقی به‌سه‌ره‌وه‌یه‌ و ئالای ده‌وڵه‌تی ئیسلامی  فری ده‌ده‌ن و ئاڵای ده‌وڵه‌تی عێرق داده‌نێن ، به‌توندی  زیاتر له‌ ده‌رگا ده‌درێته‌وه‌ ، سه‌ری ده‌باته‌ ژووره‌وه‌ ، دواتر به‌ جلێكی ره‌ش و له‌چكێكی ره‌شه‌وه‌ له‌ ژووره‌كه‌ی دێته‌ ده‌ره‌وه‌ ، به‌ره‌و رووی ده‌رگاكه‌ ده‌چێت )
( زیاتر به‌ توندی له‌ ده‌رگا ده‌درێته‌وه‌ ، ده‌رگاكه‌ ده‌كاته‌وه‌ ، كۆمه‌ڵێك له‌ سه‌ربازه‌كان خۆیان ده‌كه‌ن به‌ ماڵدا ، هه‌ندێكیان ده‌چنه‌ ژووركانه‌وه‌ ، ده‌گه‌رێن به‌ ناو حه‌وشه‌دا ، دواتر عایشه‌ به‌ پاڵ و ده‌به‌نه‌ ده‌ره‌وه‌ )
( كۆمه‌ڵێكی زۆر له‌ هێزی ده‌وڵه‌تی عێراق به‌ چه‌ندین جۆری سه‌یاره‌ی سه‌ربازیه‌وه‌ له‌ ناو لادێكه‌دا بڵاو بوونه‌ته‌وه‌ و هاتۆچۆ ده‌كه‌ن ، خه‌ڵكی لادێكه‌ له‌ ده‌ره‌وه‌یه‌ ، سه‌ربازه‌كان دوای ناسنامه‌یان لێ ده‌كه‌ن ، عایشه‌ له‌ پێش ماڵی خۆی وه‌ستاوه‌  له‌ ناو چه‌ند ژنێكی لادێكه‌دا )
( غازی پاڵ به‌ ده‌رگای حه‌وشه‌وه‌ ده‌نێت و دێته‌ ماڵه‌وه‌ ، به‌ڵام ماڵ بێ ده‌نگ و تاریكه‌ گلۆپه‌كان دانه‌گیرساون ، غازی ده‌بینێت هیچ شتێك له‌ جێگای خۆیدا نه‌ماوه‌ و هه‌موو شتێك تێكچووه‌ ، غازی نیگه‌ران ده‌بێت و به‌راكردن ده‌چێته‌ ژووری نوستنه‌وه‌ , دێته‌ ده‌ره‌وه‌ كه‌س نابینێت )
( هاوار ده‌كات ) عایشه‌ ، عایشه‌ ( ده‌گه‌رێت به‌ ناو حه‌وشه‌ و ماڵدا ) عایشه‌ ژنه‌كه‌م ( به‌توندی هه‌ناسه‌ ده‌دات )
( له‌ ده‌رگای حه‌وشه‌ ده‌درێت و پیره‌مێردێك دێته‌ ژووره‌وه‌ ، پێره‌مێره‌ده‌كه‌ پشتی چه‌ماوه‌ته‌وه‌ و گۆچانێكی به‌ ده‌سته‌وه‌یه‌ ، به‌ره‌وه‌ لای غازی دێت )
كورم ، ئه‌مرۆ  هه‌ر وه‌ك رۆژانی تر سه‌عات هه‌شت هێزه‌ سونه‌كانی ده‌وڵه‌تی ئیسلامی رۆشتن ، هێزه‌ شیعه‌كانی ده‌وڵه‌تی عێراق هاتنه‌ ناو لادێكه‌وه‌ ، دوای ئه‌وه‌ی ئاڵای سه‌ر ته‌نكی ئاوه‌ گه‌وره‌كه‌ی لادێكه‌یان گۆری ، به‌ڵام ئه‌مرۆ گه‌ران به‌ناو لادێكه‌دا و خه‌ڵكه‌كه‌یان هێنایه‌ ده‌ره‌وه‌ی ماڵه‌كانیان و پرسیاری ناویان ده‌كرد ، هه‌ندێك له‌ خه‌ڵكه‌كه‌یان برد ، ئێمه‌ش هه‌رچیمان كرد بێسود بوو ، بۆیه‌ له‌م كۆڵانه‌ی خۆمان عومه‌ری كوری مام سلیمان و عایشه‌ی ژنی تۆیان برد .
هیچی نه‌كردبوو ، به‌ڵام ئه‌وان وتیان فه‌رمانمان پێكراوه‌ هه‌ركه‌سێك ناوی عایشه‌ و عه‌مه‌ر بێت ئێمه‌ ده‌یان به‌ین .
(زۆر نیگه‌ران ده‌بێت و سه‌یری ئاسمان ده‌كات ) نازانم ئیستا چی بكه‌م ، عایشه‌ له‌ هیچ شوێنیك ناتوانێت پشوبدات و بخه‌ویت ، ئای خوایه‌ گیان ، باشه‌ مام نه‌جیب نه‌تان نازانی بۆ كۆیی ده‌به‌ن ؟
به‌ڵێ كوره‌كه‌م پرسیارم كرد له‌ دۆستێكم ، ئیستا ئه‌وان له‌ بنكه‌ی سه‌ره‌كی سه‌ربازی ده‌وڵه‌تی عێراقن له‌ به‌غداد .
( به‌ بێتاقه‌تی و ماندوییه‌وه‌ ) باشه‌ ، سبه‌ینی زوو ده‌بێت بچم بۆ لای عایشه‌ ، ده‌زانم له‌ هیچ جێگایه‌ك ئارامی نیه‌ .
(سه‌یرێكی ئاسمان ده‌كات و ده‌ست ده‌خاته‌ سه‌ر شانی غازی ) باشه‌ بابرۆینه‌ ژووره‌وه‌ جاری پشویه‌ك بده‌ین .
( بنكه‌یه‌كی سه‌ربازی گه‌وره‌ی ده‌وڵه‌تی عیراقه‌ ، غازی به‌جلی كرێكاریه‌كه‌یه‌وه‌ به‌ناوه‌راستی رێگایه‌كدا ده‌روات كه‌چه‌ندین جۆری تانك و سه‌یاره‌ی سه‌ربازی لای راست و چه‌پی رێگاكه‌دان ،  تاماشای هه‌موو لایه‌كی ده‌كات و تادێت زیاتر نیگه‌ران و بێ ده‌سه‌ڵات ده‌بێت )
(غازی كۆمه‌ڵێك سه‌رباز ده‌بینێت , ده‌چێت بۆ لای سه‌ربازه‌كان , له‌گه‌ڵ سه‌ربازێك ده‌وه‌ستێت ، سه‌ربازه‌كه‌ ته‌مه‌نی نزیكه‌ی چڵ ساڵه‌ و ره‌نگی سپیه‌ و باڵایه‌كی به‌رزی هه‌یه‌ )
 (غازی و سه‌ربازه‌كه‌ له‌ سوچێك وه‌ستاون ) تۆ نه‌ده‌بوایه‌ بۆ ئێره‌ بێت ، چونكه‌ خۆت ده‌زانی ئێره‌ بنكه‌ی سه‌ربازیه‌ هه‌موو شتیك لێره‌ نهێنیه‌ ، به‌ڵام  له‌به‌رئه‌وه‌ی به‌ڵینم داوه‌ ئیستا شوێنی عایشه‌ ناوه‌كانت پێ ده‌لێم ، به‌ڵان تكایه‌ ئه‌وه‌ی ده‌یبینی نهێنیه‌ تۆشی كێشه‌م مه‌كه‌.
من ئیتر لێره‌وه‌ ده‌وه‌ستم خۆت به‌ته‌نها برۆ ، له‌م رێگایه‌وه‌ ده‌رۆی به‌رامبه‌رت هۆلێكه‌ عایشه‌ ناوه‌كان هه‌موویان له‌وێن )
باشه‌ .
( ده‌روات به‌ناو كۆمه‌لێ ژووردا , دواتر هۆلێك ده‌بینێ ، ده‌رگای هۆڵه‌كه‌  ئاسنه‌ و به‌شی سه‌ره‌وه‌ی شوشه‌یه‌ )
( ده‌بینی چه‌ندین جێگای خه‌وی لێیه‌ ، كچێكی زۆر له‌سه‌ر جێگاكان پاڵ كه‌وتون ، هه‌ندێك له‌كچه‌كان به‌شێكی جه‌سته‌یان رووته‌ و هه‌ندێكی تر هه‌موو جه‌سته‌یان رووته‌ ، كۆمه‌له‌ سه‌ربازێك له‌ نزیكیان گاڵته‌ ده‌كه‌ن و پی ده‌كه‌نن و و راده‌بوێرن )
غازی ( نیگه‌ران و خه‌فه‌تبار ده‌بێت ، سه‌یری كۆمه‌ڵه‌ سه‌ربازیكی زۆر ده‌كات به‌ره‌و ئه‌وێ دێن كه‌ كۆمه‌ڵه‌ چه‌كێكی تازه‌یان پێیه‌ ، له‌ ده‌ره‌وه‌ ده‌نگی  فرۆكه‌ دێت ، ره‌نگی ده‌گۆرێت و سه‌ری داده‌خات و به‌جێگای خۆیدا ده‌گه‌رێته‌وه‌ ) 
( فرمێسك به‌چاوی دێته‌ خواره‌وه‌ و ده‌مانچه‌كه‌ ده‌خاته‌ ناو ده‌می ، ده‌نگی گریانی منداڵێك دێت ، ده‌مانچه‌كه‌ داده‌گرێت )  هاوارده‌كات .
( ده‌كه‌وێت به‌سه‌ر زه‌ویدا ، هه‌ڵده‌ستێته‌وه‌ به‌ڵام كۆنترۆلی خۆی له‌ ده‌ست ده‌دات ، فرمێسك به‌چاویدا دێته‌ خواره‌وه‌ )
