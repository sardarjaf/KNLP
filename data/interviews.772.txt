راگەیاندنی مەكتەبی سیاسی ی.ن.ك لەپەیامێكدا بۆ جەژنی كرێكاران تەئكید لەپێویستی باشكردنی بارو گوزەرانی ئەو چینە بەش مەینەتیەیی هەرێم دەكاتەوە.
كرێكارانی كوردستان، لەگەڵ كرێكارانی رۆژهەڵاتی ناوەراست و جیهان، ئەمساڵیش، جەژنی چینایەتی دەگێڕن.
جەژنێك، هێشتا بەداخەوە، ئاسۆیەكی گەش، لەكۆتایی پێ هێنانی چەوساندنەوەی چینایەتی، نەك لەئارادا نیە، بەڵكو ستەمكاری چینایەتی و پێشێلكاری مافی مرۆڤ، بەگشتی لەجیهاندا بەردەوامە.
بەتایبەتی لەرۆژهەڵاتی ناوەراستدا، ژیانی كولەمەرگی كرێكاران درێژەی هەیە.
تەنانەت، بەهۆی بوژانەوەی ئەقڵیەت و دەسەڵاتی تایفەگەرییەوە، ئاسودەیی ژیانی كۆمەڵایەتیش، دووچاری شكستی دەروونی كراوە.
كاتێك، باكور و باشوری جیهان، لەناو بەرداشی دوو جەمسەری هەژاری و دەوڵەمەندیدا، هێشتا ژیان بگوزەرێنێت، بێگومان، بەش مەینەتیەكەی ئەم جیاوازییەی ژیانی جیهانی پێشكەوتوو، دژی جیهانی دواكەوتوو، زۆرتر بەر كرێكاران و چەوساوەكان دەكەوێ.
كاتێك، ئاسیا و رۆژهەڵاتی ناوەراست، نقومی نەبوونی دیموكراسی و ئەقڵیەتی تایفی و مەزهەبی و دەسەڵاتدارێتی نەتەوەیی دواكەوتوو بێ، هەڵبەتە پشكی زۆری نەهامەتیەكە، هەر بەكرێكاران و رەنجدەران دەكەوێ.
لەباشوری ئازادی كوردستانیش دا، نادادپەروەریی لەسایەی بازاری ئازاد و چاوچنۆكی چینی سەرمایەداری مشەخۆرەوە، لەئاكامی چاودێری نەكردنی ووردی بازاڕەوە، كرێكاران و رەنجدەران، دووچاری چەوساندنەوەی چینایەتی و نادادپەروەری زۆر بوون، بەكرێكارانی بێگانەشەوە.
یەكێتی، لەكاتێكدا جەژنتان لەگەڵدا دەگێڕێ، لەهەمان كاتدا دەزانین، قەیرانی دارایی و پاشەكەوتی مووچە، زیاتر كرێكاران ئازار دەدات، بێگومان یەكێتی-یش لەناو ئەم حكومەتەدایە و بەرپرسیاری چارەسەركردنی قەیرانەكەش، هاوشانی ئەركەكانی ترمان، بەئەركی قۆناغەكەی دەزانین، دڵنیابن، لەناو حكومەت و بازاڕدا، سیاسەتی دووفاقیمان نیە و نابێ، بۆیە بەپێی بەرنامەیەكی نوێ، یەكێتی سورە لەسەر ئەوەی ، سستەمی نوێی حوكمڕانی و، دژایەتی گەندەڵی و، چاودێری بازاڕ و، نەهێشتنی مشەخۆری، بكرێتە بنەمای سیستەمی دیموكراسی كوردستان.
دڵنیاشین، ئەگەر سیستەم بگۆڕدرێ و یاسای كاری هاوچەرخ سەروەر بێ و مافی چارەی خۆنوسین، بگەیەنینە ئامانجە ستراتیژییەكانی نەتەوەكەمان، بێگومان كوردستانیش دەگەیەنینە ریزی وڵاتانی دیموكراتی پێشكەوتووی دادپەروەر، كەتیایدا، چەوساندنەوەی چینایەتی، بەرە بەرە، كۆتایی پێ بێت ، ئیدی...
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
