بزووتنەوەی تاڵیبان بەرپرسیارێتی ئەو کردەوە خۆکوژیەی لە ئەستۆگرت كه‌ئێواره‌ی‌ دوێنێ له‌شاری‌ لاهوری رۆژهه‌ڵاتی‌ پاکستان روویداو به‌هۆیه‌وه‌ زیاتر لە 60 كه‌س كوژران و سەدانی تریش برینداربوون.
بەگوێرەی هەواڵێکی بی بی سی، پۆلیسی ئەو وڵاتە رایگەیاندووە تەقینەوەکە خۆکوژی بووەو بزووتنەوەی تاڵیبان بەرپرسیارێتی ئەو تەقینەوەیەی لە ئەستۆگرتووە، تەقینەوەکەش لەکاتێکدا بووە کە ئەو هاوڵاتیانە لەکاتی هاتنەدەرەوەیان بوون لە ئاهەنگی جەژنی قیامەی مەسیحییەکان.
لەلایەکی تریشەوە ئیحسانوڵڵا ئیحسان وته‌بێژی‌ كۆمه‌ڵه‌كه‌ لە بەیانێکدا رایگەیاندووە کە گروپه‌كه‌یان بەرپرسیاری‌ ئه‌نجامدانی‌ ئه‌و هێرشه‌ خۆكوژیه‌یه‌ كه‌ مه‌سیحییه‌كانی‌ كرده‌ ئامانج له‌كاتێكدا سه‌رقاڵی‌ ئاهه‌نگگێڕان بوون به‌بۆنه‌ی‌ جه‌ژنی‌ قیامه‌ی‌ مه‌سیحییه‌وه‌.
ته‌قینه‌وه‌كه‌ له‌لایه‌ن خۆكوژێكه‌وه‌ ئه‌نجامدرا له‌نزیك پاركێكی شاری لاهوری هه‌رێمی پونجابی رۆژهه‌ڵاتی پاكستان و زۆربه‌ی قوربانییه‌كانیش ژن و منداڵن، بەگوێرەی بەرپرسێکی تەندروستی لاهور بریندارەکان باری تەندروستیان جێگیر نییەو ژمارەی کوژراوەکان بەرەو زیادبوون دەڕوات.
ئاژانسی‌ هه‌واڵی‌ فرانس پرێس بڵاویكرده‌وه‌، به‌هۆی‌ ته‌قینه‌وه‌كه‌ لانی‌ كه‌م 70 كه‌س كوژران و زیاتر له‌ 250 كه‌س برینداربوون.
