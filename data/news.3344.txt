داعش لە شارۆچكەی منبجی سووریا لە هەموو لایەكەوە گەمارۆدراوە، برێت مەکگۆرک، نوێنەری تایبەتی باراک ئۆباماش بۆ شەڕی داعش رایدەگەیێنێ، منبج بۆ داعش گرنگە و پێشبینی دەكرێت شەڕێکی سەختی تێدا بکات.
برێت مەکگۆرک، نوێنەری تایبەتی باراک ئۆباما بۆ هاوپەیمانێتی نێودەوڵەتی دژی داعش لە تۆڕی كۆمەڵایەتی تویتەر رایگەیاند "تێکشکاندنی داعش لە سووریا زەحمەتترە لەوەی لە عێراق، چونکە ئەمریکا و هاوپەیمانەکانی هیچ جۆرە هەماهەنگییەکیان لەگەڵ حکومەتی ئەسەد نییە".
دوای 10 رۆژی لە دەستپێكردنی ئۆپەراسیۆنی كۆنترۆڵكردنی منبج كە ئێستا ناوەكەی بۆ ئۆپەراسیۆنی شەهیدی فەرماندە ئەبو لەیلا گۆڕدراوە، داعش بەتەواوی لە شارۆچكەی منبجی سووریا لەلایەن هێزەكانی سووریای دیموكرات بە پشتیوانی فڕۆكە جەنگییەكانی هاوپەیمانان گەمارۆدرا.
لەبارەی شەڕەكە نوێنەری ئۆباما دەڵێت "منبج شوێنێکی ستراتیژییە و رێگەی گەیشتنی چەکدارانی داعشە بۆ رەقە، بۆیە پێشبینی دەکرێت داعش شەڕێکی سەختی تێدا بکات".
دەشڵێت "شەڕی رەقە زەحمەت دەبێت، بەڵام هاوپەیمانان پلانێکی تۆکمەی بۆ دادەڕێژن.
پاشانیش ئەمریکا و هاوپەیمانەکانی هەوڵدەدەن چەکدارانی هێزە عەرەبییەکان بۆ کۆنترۆڵکردنەوەی رەقە رێکبخەن".
ئێستا لەرێی ئینتەر نێتەوە سزای سەرپێچی هاتوچۆی هاوڵاتیان بڵاو دەكرێتەوەو، هاوڵاتیان لە نرخی سزاكان ناڕازین
  تەنیا رێگە بۆ چارەسەركردنی كێشەكانی عێراق فیدرالیزمە هەقە ئەمەپێش پێكهێنانی حكومەتی داهاتوو بەرنامەی هەموو لایەك بێت
  نێچیرڤان بارزانی بۆ گوڵان: لەمڕۆ بەدوواوە ئامانجی پارتی ئەوەیە چۆن بتوانێت زیاتر خزمەتی خەڵكی كوردستان بكات
  عەدنان كەریم لە دیمانەیەكی تایبەتی گۆڤاری گوڵاندا: داوا لە پەرلەمانی كوردستان دەكەم لە دەركردنی یاسایەك بۆ پاراستنی فەرهەنگی كوردی پەلە بكات
  سەرۆك كۆماری عێراق بۆ گوڵان: هاوپەیمانی پارتی و یەكێتی هاوپەیمانییەكی موقەدەسە و لەسەرووی هەموو شتێكەوەیە
  عەدنان موفتی ((سەرۆكی پێشووی پەرلەمانی كوردستان)) بۆ گوڵان: لەدەستووری هەرێمدا سیستمی حكومڕانی پەرلەمانیەو بەپێی یاساش دەبێت راپرسی لەسەر دەستوور بكرێت
  مەهاباد قەرەداغی بەرپرسی پەیمانگەی یەكێتی ئافرەتانی كوردستان بۆ پرسە كۆمەڵایەتییەكان: پێویستە ئافرەت كاتێك بەشداری فیعلی سیاسەت دەكات، خۆی بۆ ئەو پۆستە تەرخان بكات
