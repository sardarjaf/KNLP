دیاره‌ سه‌ربه‌خۆیی میلله‌ت پێویستی به‌ ڕیفراندۆم نی یه‌ و کوردیش وه‌کو هه‌موو میلله‌تان مافی سه‌ربه‌خۆ و مافی ده‌وڵه‌وت و مافی ئاڵای هه‌یه‌ .
ساڵی 2005 گه‌وره‌ترین و پیرۆزترین ده‌نگدانی خه‌ڵکی کوردستان 88%98 بوو بۆ سه‌ربه‌خۆیی ، که‌چی پارتی و یه‌کێتی ئه‌و ده‌نگانه‌یان خسته‌ ناو زبڵدان و پێکه‌وه‌ چوونه‌ به‌غدا و ده‌ستووری عێراقی تازه‌یان داڕشته‌وه‌ و یه‌کیان بووه‌ سه‌رۆکی عێراق و یه‌کیان بووه‌ سه‌رۆکی هه‌رێم .
مه‌سعود بارزانی هه‌تا به‌رواری 25/9/2017 ی ده‌ستنیشان نه‌کرد بۆ ریفراندۆم وڵاتان ئه‌مریکا ، به‌ریتانیا ، روسیا ، فه‌ره‌نسا ، تورکیا ، ئێران ، ده‌نگیان به‌رزنه‌بۆوه‌ و داوای دواخستن یان نه‌کرد گوایه‌ کاته‌که‌ نه‌گونجاوه‌ .
هیچ له‌و وڵاتانه‌ به‌ ئاشکرا و به‌ دزی دژی مافه‌کانی کوردستان نه‌بوون به‌تایبه‌ت له‌پاش ئه‌وه‌ی پێشمه‌رگه‌ و کورد زۆر به‌ توندی دژی داعش هاتنه‌ ده‌ست .
له‌ کۆبوونه‌وه‌ی سه‌ری ڕه‌ش له‌گه‌ر حزبه‌کان مه‌سعود بارزانی که‌ ده‌رگای په‌رله‌مانی داخست و سه‌رۆکه‌که‌ی شاربه‌ده‌رکرد بڕیاری ئه‌و به‌رواره‌ی به‌سه‌ر هه‌مووان چه‌سپاند .
شه‌ره‌ نووسین و شه‌ڕه‌ کۆبوونه‌وه‌ پارتی و مه‌سعود بارزانی ناچارکرد به‌بێ هیچ مه‌رج داوا بکه‌ن سه‌رۆکی په‌رله‌مان و په‌رله‌مان بخرێته‌وه‌ کار ، ئه‌گه‌رچی سه‌یری بڵاوکراوه‌ و نووسینی نووسه‌ره‌کانی سه‌ر به‌ پارتی بکه‌یت به‌ ده‌یان بیرو را بڵاوکراوه‌ له‌ دژی په‌رله‌مان و سه‌رۆکه‌که‌ی جارجاره‌ش ده‌گوترا هه‌ر پێویست به‌و بریاره‌ناکرێت که‌ له‌ په‌ڕله‌مان ده‌ربچێت به‌ڵکو هه‌رده‌بی ریفراندوۆم ئه‌نجام بدرێت .
دیاره‌ قسه‌ و نووسینی ئه‌و یاغنیشانه‌ هه‌ر له‌سینگ دان و قون بادانه‌ بۆ ئه‌و بڕیاره‌ به‌بێ ئه‌وه‌ی ته‌ماشای ئه‌و کاردانه‌وانه‌ بکرێت که‌ دێته‌ ئه‌نجام .
ئه‌گه‌ر 25 ئه‌یلول هه‌موو خه‌ڵکی کوردستان به‌شداری پرۆسه‌ی ریفراندۆم بکرێن ئه‌وا{به‌ڵێ} 98% به‌داخه‌وه‌ به‌ده‌ست نایه‌ت و گه‌رمیان و سلێمانی و که‌رکوک و هه‌ندێک هه‌ولێر و هه‌ندێک دهۆک به‌ نه‌خێر ده‌نگ ده‌ده‌ن و یه‌که‌م کاردانه‌وه‌ هه‌تا ئه‌گه‌ر [به‌ڵێ] زیاتریش بێت ئه‌وه‌ دۆڕاندن و که‌رت کردنی گشتپرسی یه‌ .
ئێستاکه‌ داعش به‌ مه‌سعود بارزانی نیشان ده‌ده‌ن و مه‌له‌فی په‌یوه‌ندی مه‌سعود بارزانی و داعش ده‌هێننه‌ سه‌ر لاپه‌ڕه‌ی ڕۆژنامه‌کان و به‌ ئاشکرا باسی لێوه‌ده‌که‌ن ئه‌وه‌ش ده‌بیته‌ خۆکوشتنی سیاسی مه‌سعود بارزانی .
نموونه‌ی ئه‌وه‌ داگیرکردنی کویت بوو له‌ لایه‌ن [صدام حسێن] مردوو.
صدام حسین به‌رله‌وه‌ی کویت داگیربکات له‌گه‌ر باڵیوزی ئه‌مریکا دانیشت و بڕیاره‌که‌ی پێ راگه‌یاند باڵوێزی خانم هیچ دژایه‌تی بۆ نیشان نه‌دا .
به‌ڵام که‌ صدام حسین کابرایه‌کی به‌ناوی [علا]ی کرده‌ پارێزگاری کوێت و کوێتی کرده‌ شاری[ 19] عێراق ئیتر جیهان دژی وه‌ستان و به‌سه‌رشۆڕی له‌ کوێتیان ده‌رکرد و پاشان روخاندیان ئه‌گه‌ر ئه‌و کاره‌ی نه‌کردبایه‌ ڕه‌نگه‌ هه‌نووکه‌ش حوکمی ده‌کرد .
هه‌موو جیهان ده‌زانن مه‌سعود بارزانی چه‌کی له‌شکری موسلی به‌ده‌ست که‌وت و هه‌مووی گواستۆته‌وه‌ بۆ کوردستان .
پاش ئه‌وه‌ی داعش چوو موسڵی داگیرکرد و ده‌وڵه‌تی ئیسلامی تیدا ڕاگه‌یاند .
هه‌ردوو لێپرسراوی هه‌رێم فوئاد حسین و نیچیروان بارزانی به‌ ئاشكرا هاواریان ده‌کرد هه‌نووکه‌ سنووری کوردستان له‌گه‌ر ده‌وڵه‌تێکی تره‌ ، واته‌ ده‌وڵه‌تی ئیسلامی داعش .
دیاره‌ هێشتان مه‌له‌ف ئاشکرانه‌بووه‌ چۆن داعش به‌و ژماره‌ که‌مه‌ ده‌ستی به‌سه‌ر شاره‌کی چه‌ند ملیونی گرت .
دیاره‌ مه‌سعود بارزانی و لێپرسراوه‌کانیان حسابی ئه‌وه‌یان نه‌کردووه‌ که‌ داعش و ده‌وڵه‌ته‌که‌ی ده‌خرێنه‌ زبڵدانی مێژوو و به‌سه‌رشۆڕی له‌ موسڵ شاربه‌ده‌رده‌کرێن به‌بێ ئه‌وه‌ی لێبگه‌ڕێن تورکیا به‌شداری بکات ئه‌گه‌رچی تورکیا هه‌ندۆکه‌ک هێزی به‌ یارمه‌تی مه‌سعود بارزانی هێنابووه‌ ناوچه‌ی [به‌عشیقه]‌ و نزیک سنووری موسڵ بۆ وه‌ی [مه‌مه‌ڕێک] بکه‌نه‌وه‌ بۆ ڕزگار کردنی شه‌ڕکه‌ره‌ دۆڕاوه‌کانی داعش به‌ڵام ئه‌و پلانه‌ له‌لایه‌ن عیبادی و ئه‌مریکا و روسیا پوچه‌ڵ کراوه‌ و تورکیا هه‌رچه‌ند هاواری ده‌کرد شه‌ڕی تێرۆریست ده‌که‌ین و به‌شداری ڕزگارکردنی موسڵ ده‌که‌ین به‌ڵام هاواره‌که‌یان فت ده‌رچوو .
کاک مه‌سعودیش به‌بێ ره‌چاوکردنی به‌شداری کردنی رزگارکردنی موسڵ هاواری لێ هه‌رده‌ستا هه‌ر ناوچه‌یه‌ک پێشمه‌رگه‌ رزگاری بکات لێی ده‌رناچی و تێدا ده‌مینێته‌وه‌ بۆیه‌ سنوورێک بۆ پێشمه‌رگه‌ش دانرا و شه‌ڕه‌فی رزگارکردنی موسڵی لێوه‌رگیراوه‌ و رێگانه‌درا به‌شداری بکرێت ئه‌گه‌رچی چاک ده‌زانین لای ناوچه‌کانی [نه‌بی یونس] ناو موسڵ به‌شی هه‌ره‌ زۆربه‌ی کورده‌ و ماڵه‌ خاڵه‌کانی مه‌سعود بارزانی که‌ هه‌رده‌م له‌وێ ژیاون هه‌تا هه‌نووکه‌ش زێباری و شه‌به‌ک و رێکانی و کوردی تری تێدا ده‌ژیت .
له‌ کاتی چه‌ک وه‌رگرتنی پێشمه‌رگه‌ له‌ دژی داعش گه‌لێک له‌و چه‌کانه‌ له‌ بازاره‌کانی کوردستان بازرگانی پێوه‌ ده‌کرا ئه‌وه‌ش بووه‌ خاڵێک ئایا چۆن چه‌کی خۆپاراستن و چه‌کی شه‌ڕکردن له‌ دژی داعش بازرگانی پێوه‌ ده‌کرێت ئه‌وه‌ش له‌ نووسینه‌کانی ڕۆژنامه‌کانی [ئه‌ڵمانی] ڕه‌نگی دایه‌وه‌ ئه‌وه‌ش ده‌بیته‌ مه‌له‌فێک و لێپرسینه‌وه‌ی به‌دواو دێت و هێنانی له‌شکری بیانی [تورکی] بۆناو خاکی [وه‌ته‌ن] ئه‌وه‌ش ده‌که‌ویته‌ [خانه‌ی خیانه‌ت] کردن جا ئه‌مه‌ش ده‌بیته‌ مه‌له‌فێکی تر له‌سه‌ر مه‌سعود بارزانی تۆمار کراوه‌ .
بازرگانی به‌ نه‌وت کردن له‌گه‌ر داعش و ڕه‌وانه‌ کردنی پاره‌ی نه‌وت به‌ [سه‌ندووقی هێلکه]‌ و [جانتا] ئه‌وه‌ش مه‌له‌فی پاره‌ سپی کردنه‌وه‌یه‌ ده‌بێت سه‌رانی کورد وه‌ڵامیان هه‌بێت بۆ ئه‌وه‌ی بزانن چۆن بازرگانی به‌ نه‌وت ده‌کرێت .
لێدانی فرۆکه‌کانی روسیا له‌و [تانکه‌ره‌نه‌وتیانه‌] ئه‌وه‌ش مه‌له‌فه‌ ده‌که‌ویته‌ سه‌ر مێزی باس .
پێشمه‌رگه‌ شه‌ڕی دوچاری کرا و له‌لایه‌ن ئه‌مریکا و ئه‌وڕوپا یارمه‌تی [مالی و چه‌کی] ده‌کرا ، گه‌لۆ پێشمه‌رگه‌ بۆ کرا به‌ چه‌کداری به‌کرێ گیراو و شه‌ڕکردن و هه‌ر له‌و کاته‌ سوود وه‌رنه‌گیرا له‌ پێناوی سه‌ربه‌خۆی کوردستان و بڕیارێک مۆرنه‌کرا [ئیمزا] که‌واپێشمه‌رگه‌ ده‌جه‌نگێ ئه‌گه‌رنا به‌شداریتان له‌گه‌رناکات ئایا ئه‌وکاته‌ به‌بێ ریفراندۆم ئه‌و سه‌ربه‌خۆی یه‌ نه‌ده‌هاته‌ دی یا نزیک نه‌ده‌بۆوه‌ .
کاک مه‌سعود بارزانی به‌ پاڵپشتی [ئیسرائیل] و [سعودیای عاره‌بی] سه‌ربه‌خۆیی هه‌رێمی کوردستان به‌ده‌ست ده‌هێنێت .
سنووری ئێران و تورکیا بگیرێت [دابخرێت] سعودیا و ئیسرائیل له‌ ئاسمانه‌وه‌ خواردن ڕه‌وانه‌ی کوردستان ده‌که‌ن .
له‌و بێ مه‌عاشیه‌[موچه‌] کیلۆی [شه‌کر و چا] ببیته‌ [هه‌زاران دینار] چۆن کوردستان به‌ نه‌وت ئاوه‌دان ده‌کرێته‌وه‌ .
تورکمان و عاره‌بی که‌رکوک وه‌کو کورده‌کان به‌ په‌رۆشن بۆ ئه‌و ڕیفراندۆمه‌ ، خۆ له‌ کوردستان تورکمانه‌کان نه‌ته‌وه‌ی دووه‌من له‌پاش کورد هه‌تا ئه‌مڕۆ به‌ڕێز مه‌سعود بارزانی بۆ سه‌رۆکوه‌زیران و سه‌رۆک په‌رله‌مان و پله‌ی ئاوایان ناداتێ بۆ ئه‌وه‌ی زیاتر لێی کۆبنه‌وه‌ نه‌ک ڕوو له‌ به‌غدا بکه‌ن .
سه‌رۆکی هه‌رێم بۆ ناچیته‌ هه‌ڵه‌بجه‌ و سلێمانی و که‌رکوک داوا له‌خه‌ڵکه‌که‌ بکات له‌ ده‌وری کۆببنه‌وه‌ .
خۆ سه‌رۆکی هه‌رێمی ئه‌و ناوچانه‌شه‌ نه‌ک هه‌ر هی [سه‌ری ره‌ش] .
مه‌له‌فه‌کانی له‌گه‌ر به‌غدا به‌چی ده‌گات له‌کاتێکدا ئه‌گه‌ر ڕیفراندۆم کرا کورده‌کانی به‌غدا شوێنیان ده‌که‌ویته‌ کامه‌ ناوچه‌ی ئازادکراو .
ئێستاکه‌ په‌رله‌مان کۆبکرێته‌وه‌ به‌بێ به‌شداری بزووتنه‌وی گۆڕان و کۆمه‌ڵی ئیسلامی له‌وێ بڕیاری دواکه‌وتنی ریفراندۆم بدرێت ئه‌وا مه‌سعود بارزانی بۆ ماوه‌کی تر ته‌مه‌نی درێژ ده‌کرێته‌وه‌ ئه‌ی ئه‌گه‌ر نه‌کرێت شوێنی مه‌سعود بارزانی له‌ هه‌رێمی کوردستان چۆن دیاری ده‌کرێت .
گه‌لۆ ده‌بێت گوله‌ی ڕیفراندۆم مه‌سعود بارزانی به‌ده‌ردی عه‌قید قه‌زافی و صدام حسێن و بن علی و حوسنی موباره‌ک نه‌بات .
