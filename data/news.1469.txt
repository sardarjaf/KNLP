 ئاكام عەبدوڵا، لەكۆمپانیای‌ سمبولی هەڵەبجە بۆ ئاڵوگۆڕی‌ دراوەكان لەبازاڕی‌ سلێمانی‌ بەخەندانی راگەیاند"ئەمڕۆ نرخی 100 دۆلار 126 هەزار‌و 250 دینارە، ئەوەش بەراورد بە رۆژانی پێشوو، دابەزینی بەخۆوەبینیوە".
دابەزینی نرخی دۆلار لەكاتێكدایە كە بانكی‌ ناوەندی‌ عیراق بڕە دۆلاری زیاتر دەخاتە بازاڕەوە و هاوكاتیشە لەگەڵ ئەو گۆڕانكارییانەی كە حەیدەر عەبادی سەرۆك وەزیرانی عیراق لە پۆستە ئیدارییەكانی بانكەكاندا ئەنجامیدان، لەگەڵ ئەوانەشدا دراوی دۆلار لە بازاڕەكانی جیهان لەبەرانبەر دراوەكانی تردا دابەزینی بەخۆوەبینیوە، ئەوەش كاریگەریی راستەوخۆی بۆسەر كەمبوونەوەی بەهاكەی هەیە.
