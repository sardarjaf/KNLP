كۆمپانیای‌ روسنەفتی روسی‌ ئاشكرای دەكات: ئۆفەرەكانی‌ حكومەتی‌ هەرێمی كوردستان بۆ ئەنجامدانی گرێبەستی نەوت سەبارەت بەگەڕان‌و پشكنین‌و بەرهەمهێنانی نەوت لەچەند كێڵگەیەكدا باشترەو ئەگەر حكومەتی‌ عیراقیش، ئۆفەری‌ باشتریان پێبدات بەهەند وەری دەگرن.
گۆڤاری فاینانشاڵ تایمزی ئەمریكی، لەزاری وتەبیژێكی‌ كۆمپانیای‌ روسنەفتەوە كە نەیویستووە ناوەكەی ئاشكرا بكرێ بڵاویكردۆتەوە: ئۆفەرەكەی‌ حكومەتی‌ هەرێمی‌ كوردستان باشترەو ركابەرە، ئەگەر حكومەتی‌ عێراقیش ئۆفەر بدات كە گونجاو بێت بۆ بازاڕو هەلومەرجی‌ كۆمپانیاكەمان دەمانەوێت بەهەندی‌ وەربگرین.
وتیشی:  هیوادارین حكومەتی‌ عیراق ئۆفەری‌ باشتر پێشكەش بكەن، بۆئەوەی‌ بەدوای‌ نەوت بگەڕێین لە ناوچەكانی‌ ژێر كۆنتڕۆڵی‌ عێراق.
هاوكات كۆمپانیای روسنەفت لەمانگی شوباتی‌ ئەمساڵدا رێككەوتنێكی لەگەڵ وەزارەتی سامانە سروشتیەكان ئیمزاكرد بۆ كڕینی‌ نەوت لە هەرێمی كوردستان بەپارەی پێشەكی‌و هەرئەوكات حكومەتی هەرێمیش ڕایگەیاند: ئەو گرێبەستە یەكەم پرۆسەی فرۆشتنی راستەوخۆیە بە كۆمپانیا گەورەكانی جیهان‌و ڕێگاش لەبەردەم كۆمپانیاكانی تر دەكاتەوە بۆ ئەوەی راستەوخۆ نەوت لە هەرێمی كوردستان بكڕن.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
