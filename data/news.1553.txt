سەرچاوەیەك لەهاوپەیمانی هێزە نیشتیمانییەكان ئاشكرایدەكات كە ئەگەری ئەوە ئوسامە نوجێفی جێگری سەرۆك كۆماری عێراق و ساڵح موتلەك جێگری سەرۆك وەزیرانی عێراق لە پۆستەكانیان دووربخرێنەوە.
ئەو سەرچاوەیە بەرێگای كوردستانی راگەیاند: هەوڵێكی جددی لەلایەن هاوپەیمانی هێزە نیشتیمانییەكانەوە هەیە بۆدوورخستنەوەی نوجێفی وموتڵەك لەپۆستەكانیان و دانانی هەر یەك لەجەمال كەربولی و محەمەد كەربولی كەهەردووكیان ئەندامی ئەو هاوپەیمانێتییەن لەجێگاكانیان.
گوتیشی: كۆبوونەوەكانی ئەو هاوپەیمانێتییە لە بەردەوامیدایە بەمەبەستی چاكسازیكردن لەو پۆستانەی كە بەریانكەوتووە، كە ئەو گۆڕانكارییانە ژمارەیەك وەزیری سەر بە ئەو هاوپەیمانێتییەش دەگرێتەوە و لە پۆستەكانیان دوور دەخرێنەوە و ئەگەری ئەوەش هەیە ئەو بڕیارانە لەچەند رۆژی داهاتوو بچێتە بواری جێبەجێكردنەوە.
