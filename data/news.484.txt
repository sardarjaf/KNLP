زیاتر لە سێ ملیۆن ھاوڵاتی عێراقی ھەن کە لەناوچەکانی ژێر دەسەڵاتی داعشدان ھاوکات ھۆشداریشی داوە لە ئەگەری روودانی کارەساتی مرۆیی لە شاری فەلوجە و موسڵ بەھۆی گەمارۆدانی ھەزاران ھاوڵاتی مەدەنییەوە.
لەوبارەیەوە لیزا گراند رێکخەری نەتەوەیەکگرتوەکان بۆ بەھاناوەچونی مرۆیی داوای لە حکومەتی بەغداد و حکومەتی ھەرێم کردووە رێوشوێنی پێویست بگرنە بەر بۆ رزگارکردنی ئەو ھاوڵاتییە عێراقیانەی کە لەلایەن داعشەوە گەمارۆ دراون، ژمارەیەک پەرلەمانتاری عێراقیش ھۆشداری دەدەن لە مەترسی روودانی کارەساتێکی مرۆیی لە شاری فەلوجە کە زیاتر لە ١٠ ھەزار خێزانی ئەو شارە لەلایەن داعشەوە گەمارۆ دراون وەک قەڵغانی مرۆیی لەلایەن ئەو رێکخراوە تیرۆریستییەوە بەکار دەھێنرێن.
