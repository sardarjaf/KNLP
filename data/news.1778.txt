وەزارەتی دارایی و ئابوری حکومەتی ھەرێمی کوردستان وادەی دابەشکردنی موچەی مانگی (ئایار ـ مانگی پێنج)ی ڕاگەیاند، سەرچاوەیەکیش ئەوەی ئاشکراکرد، تاوەکو ٣٠ی ئەم مانگە موچەی تەواوی وەزارەتەکان دابەشدەکرێت.
لەو زانیاریانەی دەستکەوتون، لەڕۆژی یەکشەممەی داھاتوەوە دابەشکردنی موچەی مانگی پێنج دەستپێدەکات، بەڵام ئەوەش زانراوە، دابەشکردنی موچە درێژدەبێتەوەو تاوەکو ڕۆژی ٣٠ی حوزەیران بەردەوامدەبێت.
ئەو بڕیارەی وەزارەتی دارایی و ئابوری حکومەتی ھەرێم لەکاتێکدایە، ئەمڕۆ کۆبونەوەی لیژنەی باڵای ڕوبەڕوبونەوەی قەیرانی دارایی لەھەرێمی کوردستان بەڕێوەچوو، دواتریش ئەنجومەنی وەزیران کۆدەبێتەوە، ھەروەک باس لەوەشدەکرێت، لەکۆبونەوەکەدا بڕیاردراوە دابەشکردنەوەی موچە دەستپێبکاتەوە.
