بەپێی گرتەیەكی ڤیدیۆیی كە كەناڵی سی ئێن ئێن بڵاویكردۆتەوە لەكاتی‌ سێ‌ هێرشەكەی‌ رۆژی‌ بیست و پێنجی شەشی دووهەزارو پانزە دەوڵەتی‌ توركیا لە رێگەی‌ هاوكاری‌ و ناردنی‌ داعشی‌ بەرەگەز تورك بۆ سەر كوبانێ‌ بەشداری‌ لە هێرشەكەدا كردوە.
یەكێك لەو داعشە توركانەی‌ كە لە كوبانێ‌ كوژراوە، لە موبایلەكەیدا ڤیدیۆیەك تۆماركراوە، باس لە چۆنێتی‌ خۆئامادەكردنی‌ داعشەكان دەكات بۆ شەڕەكەی كوبانێ‌ و تێیدا ئەوە دەردەكەوێت كە گروپەكە بە توركی‌ قسە دەكەن.
چاودێرانی سیاسی ئاماژە بۆ ئەوە دەكەن كە ئەگەر حكومەتی توركیا بەشێوەی راستەوخۆش بەشداری نەكردبێت، بەشێوەی ناڕاستەوخۆ و بە نواندنی كەمتەرخەمی لە سنوورەكانییەوە هاوكاربووە بۆ ئەنجامدانی ئەو هێرشە.
بەپێی دواین ئامارەكان بەهۆی‌ هێرشەكانی‌ داعش بۆ سەر كوبانێ‌، دووسەدو یەك كەس شەهیدبوون كە زۆرینەیان ژن و منداڵن.
لە ئێستاشدا شارەكە بە تەاووی لە چەكدارانی داعش پاككراوەتەوە.
