بەرپرسێكی ئەمەریكی باس لەوە دەكات كە حكومەتەكەی بڕیار بەو نزیكانە فرۆكەی F16 رادەستی سوپای عێراق بكات.
باڵوێزی ئەمریكا لەعێراق ستیورات جونز رایگەیاند: بەمەبەستی بەهێزكردنی هێزی ئاسمانی عێراق بۆ بەرەنگاربوونەوەی چەكدارانی داعش، ئەمریكا فرۆكەی F16 لەهاوینی ئەم ساڵدا رادەستی عێراق دەكات، هەروەها جۆنز رونی كردەوە ئەو فرۆكە F16 رادەستی عێراق دەكرێت سەرجەمی سیستەمەكانی لەگەڵیدایە.
هەروەها ئەو بەر پرسە ئەمەریكیە راشیگەیاند: كاتی خۆی پێویستیمان بە (مەسعكەری بەلەد) هەبوو، بەڵام ئێستا پاش دەڕپەڕاندنی هێزەكانی داعش لەدەوروبەری مەعسكەرەكە ئامادەكاری ئەم بابەتە دەكەین.
ساڵی 2011 عێراق لەگەڵ ئەمەریكا رێككەوت لەمەركرینی 36 فرۆكەی جەنگی جۆری f16 پێشكەوتوو بەمەبەستی بەهێزەكانی تواناكانی هێزی ئاسمانی عێراق، كەبڕیاربوو لەمانگی ئەیلوولی 2013 رادەستی بكرێت، بەڵام وەزارەتی بەرگری ئەمریكا (پنتاگون) لەتشرینی دووەمی رابردوودا رایگەیاند هۆی دواكەوتنی رادەستكردنی فرۆكەكان دەگەڕێتەوە بۆ مەترسی لەدەستەبەركردنی بنكەیی ئاسمانی بەلەد بووە.
