 كریستیانۆ رۆناڵدۆی ئەستێرەی یانەی ریاڵ مەدرید توانی ژمارەیەكی پێوانەیی نوێ بەناوی خۆیەوە بنوسێت بەتۆماركردنی گۆڵ لەسەرجەم یاریەكانی قۆناغی كۆمەڵەكانی خولی یانە پاڵەوانەكانی ئەوروپا، رۆناڵدۆ لەلێدوانێكیدا كە رۆژنامەی دەیلی میلی ئینگلیزی بڵاویكردۆتەوە: هیوای خواست بتوانن بۆ ساڵی سێیەم بەدوای یەك لەگەڵ یانەكەی نازناوی خولی یانە پاڵەوانەكانی ئەوروپا بەدەستبهێنن، دوای بردنەوەیان لەیاری كۆتایی دوو وەرزی رابردوو لەبەرامبەر یانەكانی ئەتڵەتیكۆ مەدرید بەلێدانە یەكلاییكەرەوەكان و یۆڤانتۆسی ئیتاڵی بە 4 گۆڵ بەرامبەر بە گۆڵێك، رۆناڵدۆ كە كۆی گۆڵەكانی لەچامپیۆنس لیگ بۆ 114 گۆڵ بەرزكردەوە ژمارەیەكی پێوانەیی نوێی دەستەبەركرد بەتۆماركردنی گۆڵ لەسەرجەم شەش یاریەكەی قۆناغی كۆمەڵەكانی ئەم وەرزە و بەگشتی ئێستا خاوەنی 9 گۆڵە و پێشەنگی لیستی گۆڵكارانی گرتووە بەجیاوازی 3 گۆڵ لەگەڵ هاری كەین و، نەیمار و، كاڤانی و، فیرمینیۆ و،وسام بن یەدەر.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
