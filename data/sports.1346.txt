پاش هەوڵێكی زۆر دواجار یانەی بەرشەلۆنەی ئیسپانی توانی بە شێوەیەكی سەركەوتوو بۆندی عوسمان دیمبیلی ئەستێرەی لاوی یانەی بوروسیادۆرتمۆندی ئەڵمانی بە سوودی خۆی یەكلایی بكاتەوە  ئێوارەی دوێنێ هەینی یانەی بەرشەلۆنە لەسەر پێگەی تایبەتی خۆی لە تۆری ئینتەرنێت بڵاویكردەوە: كە یانەكەیان بە شێوەیەكی رەسمی لەگەڵ بەرپرسانی یانەی بوروسیادۆرتمۆند گەیشتونەتە رێكەوتنی كۆتایی و گرێبەستێكیان بۆ ماوەی 5 وەرز و تا هاوینی 2022 لەگەڵ عوسمان دیمبیلی ئیمزا كردووە  هەروەها ئەو یانەیە ئاشكراشی كردووە : لە بەرامبەر گواستنەوەی دیمبیلی بڕی 105 ملیۆن یۆرۆیان پێشكەشی ئەو یانە ئەڵمانییە كردووە  لە هەمان كاتیشدا ئەو یانە كەتەلۆنیە ئاماژەیان بەوە كردووە : نرخی هەڵوەشاندنەوەی بۆندی ناوبراویان كردۆتە بری 400 ملیۆن یۆرۆ  ئەویش لە پێناو ئەوەی دیمبیلی بۆ ماوەیەكی درێژخایەن لە ریزی یانەكەیان بمێنێتەوە  هەرچەندە ئەو یانە ئیسپانیە هیچ زانیارییەكی زیاتری لەسەر نرخی بۆندی ناوبراو ئاشكرا نەكردووە   بەڵام بە پێی زانیاری سەرچاوەكانی هەواڵ جگە لەو 105 ملیۆن یۆرۆیە  لە ئەگەری پێشكەش كردنی ئاستێكی بەرز لەگەڵ یانەكەیان و, بەدەستهێنانی نازناو و, بردنەوەی خەڵاتە تاكیەكان و, كۆی گۆڵكردن لە یارییە رەسمیەكاندا ,ئەوا یانەی بەرشەلۆنە  بری 40 ملیۆن یۆرۆی تر پێشكەشی دۆرتمۆند دەكات  هەروەها لە بەیاننامەیەكیشدا یانەی بەرشەلۆنە رایگەیاندووە : رۆژی یەكشەممەی داهاتوو دیمبیلی تەمەن 20 ساڵ.پەیوەندی بە یانەكەیانەوە دەكات و لە رۆژی دووشەممەشدا و دوای پشكنینە پزیشەكیەكان پێشكەشی میدیاكانی دەكەن.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
