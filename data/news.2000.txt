یەپەگە رایدەگەیەنێـت، لە شەڕ و پێكدادانەكانی‌ مانگی حوزەیراندا، (483) تیرۆریستی داعش كوژراون و (63)شەڕڤانیش شەهید بوون.
ناوەندی راگەیاندنی‌ یەكینەكانی‌ پاراستنی‌ گەل یەپەگە، ئاماری شەڕی مانگی حوزەیرانی‌ رابردووی‌ بڵاوكردەوە، بەپێی ئامارەكەش، لەو مانگەدا لە خۆرئاوای كوردستان بەشێوەیەكی گشتی‌ (42) ئۆپەراسیۆن و هێرشیان بۆ سەر مۆڵگە و شوێنی‌ تیرۆریستانی‌ داعش ئەنجام داوەو (44) حاڵەتی‌ رووبەڕووبوونەوەش لەنێوان شەڕڤانان و تیرۆریستاندا روویانداوە.
یەپەگە لە ئامارەكەدا ئاشكرایكردووە، كە لەو هێرش و رووبەڕووبوونەوانەدا سێسەدو هەشتاو سێ تیرۆریستی داعش كوژراون و كە (223) تەرمیان كەوتوونەتە دەست شەڕڤانان، هەروەها شەش تیرۆریستیش دەستگیركراون.
هەر بەپێی ئامارەكەی‌ یەپەگە، لە ئەنجامی‌ ئەو شەڕو رووبەڕووبوونەوانەی‌ مانگی حوزەیرانی‌ رابردوو، (63) شەڕڤانی‌ یەپەگە شەهید بوون و ژمارەیەكی زۆر چەك و تەقەمەنیش دەستی‌ بەسەردا گیراوە.
