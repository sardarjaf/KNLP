 یانەی ریاڵ مەدریدی ئیسپانی روبەروی لێدانێكی نوێ بۆوە سەبارەت بە گاریس بەیڵی وێڵزی لەدوای یاریەكەیان لەبەرامبەر یانەی فۆیلانبرادا لەجامی شای ئیسپانیا، رۆژنامەی ماركای ئیسپانی بڵاویكردەوە: گاریس بەیڵ كە پێشتر و بەهۆی پێكانەوە بۆ ماوەی دوو مانگ لەیانەكەی دووركەتەوە، جارێكی تر لەریزەكانی یانەكەی دووردەكەوێتەوە و ناتوانێت لەبەرامبەر ئەتڵەتیك بلباو لەلالیگا و لەرۆژی شەممەی داهاتوو یاری بكات، رۆژنامەكە ئەوەی روونكردۆتەوە: بەیڵ لەدوای یاریەكەیان لەجامی شای ئیسپانیا جارێكی تر هەستی ئازار كردووە ئەوەش وایكرد لەراهێنانە بەكۆمەڵەكانی یانەكەی بەشداری نەكات، لای خۆیەوە زێدانی راهێنەر  بریاریداوە لەیاریەكەیان لەیاریگای سان مامیس  بەشداری بە بەیڵ نەكات تا جارێكی مەترسی دووركەوتنەوەی بۆ ماوەیەكی زۆر لەسەر دروست نەبێتەوە و بەخێرایش ئەو ئازارەی توشی بووە تێی پەرێنێت، ماركا ئاماژەی بەوەكردووە: گاریس بەیڵ پێكانی نییە، بەڵام تەنها كەمێك ئازاری هەیە و پێویستی بە هەفتەیەك هەیە تا بەتەواوی لەو كێشەیە رزگاری بێت، جێی ئاماژەپێكردنە: گاریس بەیڵ لەمانگی 9 ی رابردوو لەئەژنۆی توشی پێكان بوو و بۆ ماوەی 2 مانگ لەیاریگاكان دووركەوتەوە و بەدرێژایی ئەم وەرزەش تەنها 2 گۆڵی لەلالیگا و گۆڵێكی لەچامپیۆنس لیگ تۆماركردووە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
