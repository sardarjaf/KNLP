درەنگانی شەوی ڕابردوو، لە ئاكامی وەرگەڕانی ئۆتۆمبێلێكدا لەسەر ڕێگای نێوان هەولێر ـ كۆیە، گەنجێك گیانی لە دەستدا.
لەو بارەیەوە، نەقیب هۆگر عەزیز، وتەبێژ و بەڕێوەبەری ڕاگەیاندنی پۆلیسی هەولێر ڕایگەیاند، شەوی ڕابردوو، كاتژمێر یەك و 30 خولەكی شەو، ئۆتۆمبێلێك لە جۆری (نیسان تیدا)، لەسەر ڕێگای نێوان (هەولێر ـ كۆیە) نزیك ماجیدی مۆڵ، بە هۆی لەدەستدانی كۆنتڕۆڵەوە، وەرگەڕا و شوفێرەكەی بە ناوی (توانا ئەمیر عەبدوڵڵا)، لە شوێنی ڕووداوەكە گیانی لە دەستدا.
