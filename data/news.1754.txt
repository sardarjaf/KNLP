نرخی‌ زێڕ ئه‌مڕۆ دووشه‌ممه‌ له‌بازاڕه‌كانی هه‌رێمدا به‌به‌رزی‌ مایه‌وه‌، به‌ڵام هێشتا نرخه‌كه‌ی‌ نه‌گه‌یشتووته‌وه‌ ئاستی پێشووی، ئه‌وه‌ش دوای ئه‌وه‌ی دوو هه‌فته‌ له‌مه‌وبه‌ر‌‌ گه‌وره‌ترین پاشه‌كشه‌ی به‌خۆوه‌ بینی.
محه‌مه‌د حسێن له‌ زه‌ڕه‌نگه‌ری‌ نیاز له‌ سلێمانی‌ به‌خه‌ندانی‌ راگه‌یاند "ئه‌مڕۆ نرخی‌ مسقاڵێك زێڕی‌ عه‌یاره‌ 18 به‌ 191 هه‌زار دیناره‌، مسقاڵێك زێڕی‌ عه‌یاره‌ 21 به‌ 224 هه‌زار دیناره‌، یه‌ك لیره‌ش به‌ 265 دۆلاره‌".
ئه‌وه‌ش له‌كاتێكدایه‌ له‌دوو رۆژی‌ رابردوودا نرخی مسقاڵێك زێڕی عه‌یاره‌ 18 به‌ 190 هه‌زار دینار بوو مسقاڵێك زێڕی‌ عه‌یاره‌ 21 به‌ 222 هه‌زار دینار بوو‌.
محه‌مه‌د حسێن وتیشی"نرخی‌ ئۆنسه‌یه‌ك زێڕ ئه‌مڕۆ له‌بازاڕه‌كانی‌ جیهان به‌رزبووه‌وه‌و گه‌یشته‌ 1244 دۆلار له‌كاتێكدا پێنجشه‌ممه‌ی رابردوو 1219 دۆلار بوو".
