بەپێی ئامارێكی نەتەوەیەكگرتوەكان لەماوەی كەمتر لە یەك مانگدا، بەهۆی هێرشەكانی هاوپەیمانی عەرەبی بەسەرۆكایەتی سعودیە، زیاتر لە نەوەت كەس لە یەمەن كوژراون و نزیكەی سەدو هەشتای دیكەش برینداربوون.
سیسیل پویلی وتەبێژی كۆمسیۆنی مافەكانی مرۆڤی سەر بە نەتەوەیەكگرتوەكان رایگەیاند، لە حەڤدەی حوزەیرانەوە تا سێی تەموز، نەوەت و دوو كەس لە یەمەن كوژراون و سەدو خەفتاو نۆی دیكەش برینداربوون.
ئاشكراشیكرد، لەسەرەتای دەستپێكردنی هێرشەكانی هاوپەیمانی عەرەبی بۆ سەر یەمەن، تا ئێستا زیاتر لە هەزار و پێنجسەد كەس كوژراون و نزیكەی یەك ملیۆنی دیكەش ئاوارە بوون.
دوای ئەوەی چەكدارە حوسیەكان دەستیان بەسەر سەنعای پایتەختی یەمەندا گرت، سعودیە هاوپەیمانیەتیەكی لەگەڵ ژمارەیەك لە وڵاتانی عەرەبی پێكهێنا و لە مانگی ئاداری ئەمساڵدا ئەو هاوپەیمانیە هێرشەكانی بۆ سەر یەمەن دەستپێكرد.
