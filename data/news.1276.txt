بیناڵی یڵدرم، كە رۆژی یەكشەممە 22ی ئایاری 2016 لە كۆنگرەی نائاسایی ئاكەپەدا بە سەرۆكی پارتەكە هەڵبژێردرا و بۆ ئەوەی ببێتە سەرەك وەزیری نوێی توركیا لە وتەیەكیدا لە ناو كۆنگرەدا دژایەتی خۆی بۆ پارتی كرێكارانی كوردستان‌ پەكەكەو پارتی یەكێتی دیموكرات پەیەدە راگەیاند.
یڵدرم، لەپەیامەكەیدا وتی پرسیارمان لێدەكەن كە ئاخۆ ئۆپەراسیۆنەكان كەی تەواو دەبێت، لێرەوە رایدەگەیەنم كە ئۆپەراسیۆنەكان لە ناوچەكەدا بەهەمان شێوە بەردەوام دەبێت تا سەر و ماڵی هاوڵاتیان پارێزراوبێت.
لە مانگی ئازاری رابردوەوە ئۆپەراسیۆنەكانی سوپای توركیا لە ناو شار و شارۆچكەكانی باكوری كوردستان دەستی پێكردوە و بە هۆیانەوە سەدان هازولاتی كوژراون و سەدان هەزار كەسیش ئاوارەبوون.
سەرۆكی نوێی ئاكەپە دژایەتی خۆشی بۆ ئەو لایەنە سیاسییانە لەتوركیا دەربڕی، كە بەوتەی خۆی كار بۆ دابەشكردنی توركیا دەكەن، بەبێ‌ ئەوەی ناوی هیچ لایەنێك بهێنێت.
