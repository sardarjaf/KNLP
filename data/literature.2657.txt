"لەوکاتەوەى کە خۆم ناسى، بووم بەخاوەنى ئەم زەوى یە.
کێڵگە مەزنەکان و جۆگەلە جوانەکان و ئەو ئاژەڵە ماڵى یانەى کە تێیدا بوون.بوون بە بەشێک لە من.
ئەم شاخانەى پشتەوە دەبینى؟ زەوى یەکەى من لەدامانى ئەوێوە دەست پێدەکات و ڕووبەرەکەى درێژ دەبێتەوە بەدرێژابى ئەم ڕێگەیە تاوەکو دەریاچەکە.
لەدوامانەوەش دەشتى مەزن و لاپاڵى سەرمەدى هەن.
دەى وەرە بابڕۆین بیبینین، ئەوسا تۆ نرخى ئەم ناوە دەزانى کى بەخشراوە بە لاپاڵەکان".
گەشتەکەى من لەکۆتایى ئەم هەفتەیە بەم چەند ڕستەیەى ئەم پیرەمێردە دەستى پێکرد.
بەگشتى پیاوێکى هێمن و خۆشنود بوو، هەروەک چۆن تازە زانیبێتى کە ئەم ژیانە چى دەکات بە نسیبى وەیان تازە ماناى ژیانى خۆى دۆزیبێتەوە.
هیچ گلەیى نەبوو لەسەر ئەم شتانەى کە بۆى نەدەلوا، جنێوى نەدەدا و پەژیوان نەبوو لەمنداڵەکانى.
هەموو شتێک بەتەواوى هێمن بوو لەگەڵ ئەم پیاوە.
ڕوخسارە زەردەخەنەییەکەیى و دەروونى کارامەى زۆر زیاتر لەئاسمانى شینى خۆرەتاو دەکرد لەدواى شەوێک تژى لە بەفر.
پیرەمێرد بەزەردەخەنەوە وتى: "ئێستا بەسانایى کاتێ سەیرى خوارەەوەى ئێرە دەکەى، باشتر وایە کەخۆت بەکەسێک یان شتێک بلکێنیت، ئەگین بەپێچەوانەوە خۆت لە سەرمەدییەت دەبینیەوە.
دەزانى مەبەستم چى یە؟" لەبەرئەوە بەهێواشى هەنگاوم نا بەرەو قەراغى لاپاڵەکە.
بەڵام نەمتوانى هیچ بەدى بکەم.
چونکە هەور دیمەنەکەى داپۆشیبوو.ئیتر درکمان بەوەکرد کە بەڕاستى ئێمە لەسەروى هەورەکان داین.
من هاوارم کرد: "یانى تۆ ئەم زەوى یە جوانەت هەیە لەم بەرزایى یە دا!
ئەدى سەیر نى یە؟!
ئەمە پێویستە بەهەشت ئاسا بێت".
ڕەنگە ئەم زەوى یە دەرخەرى ئەوە بێت کەبۆچى ئەم پیرەمێردە هێندە خۆشنودە.
دواى ئەم هەموو شتە، پیرەمێرج ئەوەى دۆزیبۆوە کە زۆرى خەڵکى عەیامێک دواتر هەوڵى دۆزینەوەى دەدەن.
پیرەمێرد بەسادەیى وەڵامى دایەوە: "ڕەنگە..."
"هەمیشە بەمجۆرەیە!
هەرلەبەرئەوەشە کەش و هەوایەکى مام ناوەندمان هەیە، ئەگەرچى چەندەش لەسەروى ئێرەوەین.
لەشاخەکانەوە جۆگەلە ئاوى سارد و سازگارمان بۆ دێت، بەدرێژایى ساڵیش ئاوى گەرممان لە دەریاچەکەوە هەیە.
لەشوێنێک بەرەو ڕووى دەریاچەکە من سەرچاوەى ئاوە گەرمەکەم دۆزیوەتەوە.
تۆ دەزانى ئەم ئاوە گەرمە لە کوێوە دێت؟ سەیرکە!
ئەم بەهەشتە لەسەر دۆزەخێک دانیشتوە، لەبەرئەوە وەکو کانگەیەک وایە بۆ سروش".
"ئەم زەوى یە کەش و هەوایەکى مام ناوەندو ئاوێکى زۆرو زەبەنى هەیە.
لەگەڵ ئەوەشدا ژمارەیەکى زۆرى ئاژەڵى سەرنج ڕاکێشى لێ یە.
هەروەها هێندە بە پیتە، کە نزیکەى هەرشتێک بتەوێت دەتوانى بیچێنیت.
بەگوێرەى هەڵبژاردنى شوێنەکەت لەدەریاچەکەوە بۆ شاخەکان، بڕیار لەسەر وەرزەکەت دەدەیت، دواتر تەنیا لێ ى دەگەڕێیت کە بۆخۆى بڕوات".
"ئەوکات مناڵێکى چکۆڵە بووم کە ئەم زەوى یەم لەباوانمەوە بۆ مایەوە.
نازانم ئەوان چییان بەسەرهات.
من هەرتەنها هەتیوخانەم بیرە کە بۆ چەنجین ساڵ لەوێ بووم.
دواتر چاودێران خێزانێکیان بۆ دۆزیمەوەو منیان گرتە خۆ و پاشان هەموومان هاتین بۆ ئەم شوێنە.
ئەم خێزانە خۆیان کارى کێلانەکەیان نەکرد، بەڵکو زەوى یەکەیان بەخەڵکى تر سپارد.
وە لەماوەى ساڵانێکى درێژ لەژاندنى بەرزاییەکە، هەموومان دڵخۆش بووین و جوتیارەکان بەروبومێکى باشیان زیادکرد.
بەخێوکەرانى منیش پارەیەکى باشیان دەست خست.
من جوانترین یادگاریم لەدامانى ئەوشاخانە لەگەڵ برایەکانم هەیە".
"بەڵێ، لەگەڵ گەورەبونمان، من لەبراکانم زیاتر گەشەم بەبوارى جیاجیادا.
لەجیاتى غاردانێ لەدەرەوەو یاریکردن لەژورەوە، خۆشییەکانى دەرەوەیان پەک خست و گۆشەگیربوون.
ئەوان زیاتر سەیرى تەلەفزیۆنیان دەکرد و یارى یە پاڵەوانێتەکانیان دەکرد بە کۆمپیوتەر.
لەکاتێک دا من زیاتر و زیاتر لەدەرەوە بووم، بەرزتر و بەرزتر بەسەر شاخەکان دەکەوتم و قوڵتر ڕۆدەچومە دەریاچەکە بۆ مەلەکردن.
بەمجۆرە، هەرزوو بەخێرایى توانیم بەتەنها خۆن بەڕێوەببەم.
ڕۆژێکیان خێزانە بەخێوکەرەکەى من بڕیاریاندا بۆ کامەرانى منداڵەکانیان و هێشتنەوەى پەیوەندییەکى باش لەنێوانى ئێمەدا، ئەوا زۆر چاکترە بەرەو خوار بۆ شارەکە بڕۆن".
"لەسەرەتادا بەڵێ، بەڵام تەواو تەنیا نەبووم.
جوتیارەکان بەڕێک و پێکى دەهاتن بۆلام.
یادگارى خۆشم هەیە لەگەڵ کرێکارەکان.
هەندیک جار دەیان پرسى کەئاخۆ بۆچى من شتى تر لەم زەوى یە ناکەم، لەکاتێک دا زۆر شتى جوانى لەڕادەبەدەر لەبەرزاییەکە هەیە.
بەڵام من هیچ پاڵنەرێکى ناخەکیم نەبوو تاوەکو شتى لەم جۆرە بکەم.
وە لەڕاستیدا ئەوە جوتیارانى کێڵگەکە بوون پێشنیارى یان کرد هەندێک لەپسپۆرانى گەشت ببینم، ئەوان دەزانن چۆن سود لەم گەشتە ببینن بۆ نیازى گەشت و گوزار".
"یانى تۆ وات دەکرد؟ ڕەنگە هەرلەبەرئەمش بێت خودا زەوى یەکى لەم چەشنەى بەتۆ نەبەخشیوە!
ئەگەر جوانى دەرەوە بشێوێنیت، لەو بڕوایەدایت کە جوانى ناخ بپارێزیت؟ بزانە کاتێم جوانى لەناخدا نامێنێت، ئەوا دڵت کوێر دەبێت و هیچ پارەییەک ناتوانێت شیفاى بدات".
"چاوەڕێى وەڵامێکى لەم جۆرەم نەدەکرد.
لەڕاستیدا من هەمیشە کێشەم هەبووە لەهێشتنەوەى جوانى ناخم، ڕەنگە ئەمەش لەبەر جۆرى کەسێتى کردارى من بێت، ئیتر کێ چوزانێ؟"
"نیگەران مەبە" بەردەوام بوو لەسەر قسەکردن " تۆ هەروەک چۆن یەکەم بازرگانى بلیمەت نیت لێرە، ئەوا بەدڵنیایى یەوە یەکەمین کەسیش نیت قسانێک دەبیستیت لە من کە بێزارت دەکات".
ئەم قسەیە وەکو پۆزشێکى شاراوە زایەڵەى دا.
شتێک هەبوو لەم پیرەمێردە جیاواز بوو، ئەویش هۆشیارى ڕێزگرتنى بەرامبەر من هەبوو.
هەروەها قسە ڕەقەکانى دەرخەرى دونیا خراپ و بۆنکردوەکەى ناخم بوو، لەگەڵ ئەوەش هێشتا دەیتوانى چەند هەنگاوێک لەم باسە بچێتەوە دواوە.
من لەلایەک دەمویست دەربازم بێت لەدەستى، لەلایەکى تر نەم دەتوانى زۆر لەخۆم بکەم تاوەکو لەگەڵیدا بمێنمەوە.
پیرەمێرد ئەوەشى بۆ قسەکانى زیادکرد: "هەروەها هەموو کەسێکیش دواى ئەم قسانە ددان بەخۆى داناگرێت لەلام".
لەخۆم پرسى ئاخۆ دەشێت ئەم پیاوە هەمان ئەو کەسە بێت کە یەکەمجار بەهەشتى دۆزى یەوە لەدونیادا.
ئێستا حاڵەتەکەى جوانتر دیاربوو بەوێنەى ئەو دەریاچەى کە نیشانى دام.
لەژێرەوە، دۆزەخ؛ لەسەرەوە، بەهەشت.
"ئەوان ویستیان مێوانخانەیەک بنیات بنێن، بەڵام چونکە ئەوە سروشتى جوانى یەکەى وێران دەکرد.
بۆیە من پێشنیازم کرد مێوانخانەکە لەشوێنێک لەخوار هەورەکان دروست بکەن و هۆیەلى گواستنەوەى ڕێک و پێک بۆ لوتکەکە ڕێک بخەن.
دواتر دەستیان کرد بە کرتە کرتى لێدانى ژمارە لەسەر حاسیبەکانیان و چەند شتێکیان لەنێو خۆیاندا تاوتوێ کرد.
کاتێک گەڕانەوە، تەنها وتیان لەسەداى ئەم بڕە پارەیە زیاد دەکەن کە پێویستە بیدەن بەمن.
بەڵام بەئاشکرا دەیانویست کە مێوانخانەکە لەسەر لوتکەکە بێت، بەدەربڕینێکى تر، هیچ جۆرە بەهایەکیان بۆ جوانى یەکە دانەنابوو، بەڵکو زیاتر بایەخیان بە خەمڵاندنى پارەکە دابوو".
کاتێک پیرەمێردەکە هەڵوێستى گەشتیارەکانى وەسف کرد، من بەهیچ جۆرێک سەرسام نەبووم.
چوون ئاخر دونیاى بازرگانى بەم جۆرە ئیش دەکات.
تۆ بزانە کە پارە بۆ چاکسازى خەرج مەکە تاوەکو پێویست دەبێت.
وەهەروەها ئەگەر سیستەمێکى کارکردنت هەبێت کە باش دروست کرابێت.
ئەوسا تەنها (کۆپى-پەیستى) دەکەى بۆ شویچنەکانى تر.
ئەمەش لەجیاتى ئەوەى کە سیستەمێکى نوێ بێنیت کە ڕەنگە مەترسى زیان لێکەوتنیشى هەبێت.
چاوبگێڕە، خۆ زانکۆکانیش هەر بەمجۆرە دەکەن.
ئەوکاتەى کەپێویست دەبێت تۆ هەرتەنها دەیکڕیت.
بەڵام ئەم هۆشیارى یە بەدڵنیایى یەوە لەگەڵ ئەم پیرەمێردە نەدەگونجا کە ئەم زەوى یە بەڕادەیەک خۆش دەویست وەکو بەشێک بوو لە بوونى.
"دەزانى چى؟ نەخێر، بەڵکو ڕەزامەند بووم بە مەرجەکانیان لەگەڵ بەڵێنى کرێ نامەیەک بۆ ماوەى (3+10)ساڵ.
سێ ساڵ بۆ دروست کردنەکەو دە ساڵیش بۆ کارە بازرکانى یەکە.
ئەوکات من ساویلکە بووم، سادە ئاسا هەروام دەزانى کە بۆکارى بازرگانى یە.
ئەوسا هیچ نمونەیەکى بەراوردکاریم لا نەبوو تاوەکو بەهاى زەوى یەکە بخەمڵێنم.
بێ ئەوەى تواناى ئەوەم هەبێت کە مەزەندەى تواناى سەردانیکەران بۆ دە ساڵى تر بکەم".
"مێوانخانەکە لەنزیک دەریاچەکە بنیات نرا.
هەروەک چۆن کارە کشتوکالیەکان خرانە ڕوبەرێکى بچوک.
کە ئەمیش تەنها بۆ مەبەستى نیشاندان بوو.
بەڵێندەرەکان لەهەموو شوێنێک ڕێگایان دروست کرد، کێڵگەکانیان دەبڕى تاوەکو بگەن بەشاخەکان، لەپڕ ئەم زەوى یە بێدەنگە پڕ بوو لە مرۆڤ و ژاوەژاو".
"من؟ من بوومە غەریبەیەک لەزەوى خۆمدا.
زەوى یەکە تەرخانکرا بۆ مێوانخانەکەو بە پەرژینێکى ئاسنین دەورى درا.
تەنانەت لەناوەوەش یاسا هەبوو بۆ پیادە.
من لەدەرەوە قفڵ درابووم و زۆر زیاتر هەستم دەکرد کە بەند کراوم".
تاوەکو لە قورسى ئەم دۆخە ڕزگارم بێت، وەک بلیمەتێکى بازرگان  نەڕاندم و پرسیم"بەڵام پاریەکى باشیان پێدایت، وایە؟"
"بەڵێ، بەڵێ.
لەمەدا دڵسۆز بوون، بڕێکى باش پارەم دەست کەوت.
لەڕاستیدا بەهۆى ئەم پارەیە هەڵم بۆ ڕەخسا کە جیهانى دەرەوەى زەویەکەم ببینم.
سەردانى خوێندنگاکانم کرد لەشارە گەورەکاندا و زۆر شت فێربووم.
وە گەیشتم بە زۆر کەسى ژیر و گوێم بۆ قسەکانیان گرت.
لەهەمووى گرنگتر سەردانى خێزانە بەخێوکەرەکەم کرد و لەگەڵ براکانم ڕامبوارد.
تەنانەت بوارم بۆ ڕەخسا کەسەردانى بارەگاى کۆمپانیاى گەشت و گوزارەکە بکەم بکەم، ئەوەى کە زەوى یەکەمى بەکارخستبوو".
"ئەدى هیچ پێت ڕانەبواردن لەوێ؟ مەبەستم کاتێک تۆ وەکو هەژارێک خۆت دەنوێنى و ئەوانیش خراپ مامەڵەت لەگەڵ دەکەن، بەڵام دواتر کە لەبارەى ڕێکەوتنە بازرگانى یەکەى نێوانتان دەزانن، ئیتر لەپڕ وەک پادشایەک لەگەڵت دەجوڵێنەوە".
"پێم وتن کە من بەدواى شوێنێکى گەشتیارى باش دەگەڕێم.
فەرمانبەرەکە باسى زەوى یەکەى خۆمى کرد وەکو شوێنێکى دڵفڕێن.
منیش تەنها گوێم بۆ گرتبوو، لەدوایى دا پێم وت کە من دەمەوێ  بچم بۆ شوێنێکى تر".
پیرەمێرد وادەردەکەوت کە خەریکە پەلدەهاوێت بۆ نێو قوڵایى چیرۆکەکە، بەڵام من چاوەڕوان بووم کە لەبارەى مێوانخانەکەو گشت ڕێگاکان گوێبیستى شتى تر بم.
"ئەوە پێم ڕادەبوێریت؟ ئەسڵەن هیچ شتێک لێرە بوونى نى یە کە درێژیى یەکەى لە 15 مەتر تێپەڕبکات.
وە بەدڵنیایى وە هیچ ڕێگایەکیشى لێ نى یە کە بەرەو ترافیکێکى قەرەباڵغ بڕوات!"
دەزانى دواى ئەم ڕابواردنە بچوکە لەنوسینگەکە، بۆ گەشت چووم بۆ کوێ؟ فەرمانبەرەکە کۆمپیوتەرێکى پێدام کە وێنەکانى لە مانگى دەستکردەوە وەردەگرت، من سەیرى وێنەى زۆر شوێنم کرد.
لەپڕ وا بەبیرم داهات بەجوانى سەیر بکەم کە ئاخۆ زەوى یەکەم لەئاسمانەوە چۆن دەردەکەوێت و خەڵک لەبارەیەوە چى دەڵێن.
کاتێک دیمەنەکم نزیک خستەوە درکم بەوەکرد کە من لەسەر لوتکەى گڕکانێکى خامۆش بوو دەژیم.
مێوانخانەکە لەلایەکى دەمى دەریاچەکە دروست کرابوو.
بەڵام لایەکەى ترى دەریاچەکە بەتەواوى چۆڵ بوو.
وە لایە چۆڵەکەش ڕێک ئەم شوێنەیە کە ئێستە ئێمە تێیداین".
لەناکاو سەیرى لایەکەى ترى دەریاچەکەم کرد لەپشتى تەمەکە، بەئاستەم توانیم خاڵێکى بنیات نان بەدى بکەم.
بەڵێ، بەڕاستى مێوانخانەکە لەوێ بوو.
"بەڵێ، ساڵانێک دواى ئەوەى کە بە میرات بۆم مایەوە، ئێستا تەواو ئاگادارى ئەم لایەى زەوى دەکەم و وەکو بەشێک لەبەهەشتەکەم دایدەنێم".
