بوونی كێشی زیاده‌ نه‌خۆشی نییه‌، به‌ڵام ئه‌گه‌ر به‌ باشی مامه‌ڵه‌ی له‌گه‌ڵدا نه‌كرێت و كه‌سه‌كه‌ هه‌وڵ نه‌دات به‌شێوه‌یه‌كی ته‌ندروست خۆی له‌و كێشه‌ زیاده‌یه‌ رزگاربكات، ئه‌وا ئه‌گه‌ری توشبوونی به‌ ده‌یان نه‌خۆشیی مه‌ترسیدار و درێژخایه‌ن زیاد ده‌كات.
ئه‌و نه‌خۆشیانه‌ی به‌هۆی قه‌ڵه‌وی و كێشی زیاده‌وه‌ ئه‌گه‌ری توشبوونیان به‌ رێژه‌یه‌كی به‌رچاو زیادده‌كه‌ن زۆرن، دیارترینیان ئه‌مانه‌ن: شه‌كره‌، به‌رزه‌ په‌ستانی خوێن، جه‌ڵته‌و نه‌خۆشییه‌كانی دڵ به‌ گشتی، خه‌وزڕان، پاركینسۆن و كۆمه‌ڵێكی تر.
ئه‌و كه‌سانه‌ی هه‌وڵی دابه‌زاندنی كێشی جه‌سته‌یانداوه‌ ده‌زانن كه‌ نه‌هێشتنی چه‌وری زیاده‌ له‌ ورگ-دا چه‌ند كارێكی ماندووكه‌ر و زه‌حمه‌ته‌، لێره‌دا باس له‌ پێنج هۆكاری سه‌ره‌كی ده‌كه‌ین كه‌ رێگرن له‌ سوتاندنی چه‌وریی ورگ.
مه‌گنیسیۆم له‌ جه‌سته‌دا بۆ زیاد له‌ 300 كارلێكی كیمیایی به‌كاردێت، یارمه‌تیی دڵ ده‌دات به‌ شێوه‌یه‌كی ته‌ندروست كاربكات و رێژه‌ی شه‌كر له‌ خوێندا رێكده‌خات، سه‌ره‌ڕای ئه‌مانه‌ مه‌گنیسیۆم یارمه‌تیی دابه‌زاندنی كێش و رێكخستنی شێوه‌ی جه‌سته‌ ده‌دات.
پێویسته‌ له‌سه‌ر خشته‌یه‌كی ته‌ندروست و پرۆگرامێكی دیاریكراو رۆژانه‌ راهێنانه‌كان به‌ته‌واوی ئه‌نجامبده‌یت، زۆر گرنگه‌ له‌گه‌ڵ به‌ره‌وپێشچوونه‌كانتدا شێوازی جیاوازی راهێنان و جوڵه‌ی وه‌رزشی تاقیبكه‌یته‌وه‌، ئه‌مه‌ش رێگر ده‌بێت له‌وه‌ی كه‌ جه‌سته‌ت خوو بگرێت به‌ راهێنانێكی دیاریكراوه‌وه‌ و چیدیكه‌ وه‌ڵامی بۆ ئه‌و راهێنانه‌ نه‌بێت.
نه‌بوونی پلانێكی دیاریكراو بۆ رێكخستنی خه‌وی رۆژانه‌، كاریگه‌رییه‌كی ئاشكرای له‌سه‌ر كێشی جه‌سته‌ ده‌بێت، به‌جۆرێك كه‌ ئه‌و كه‌سانه‌ی له‌ رۆژێكدا كه‌متر له‌  پێنج كاتژمێر ده‌خه‌ون كێشیان به‌ ڕێژه‌ی ٣٢% به‌به‌راورد به‌و كه‌سانه‌ی كه‌ زیادتر ده‌خه‌ون زیادتره‌.
خواردنی شه‌كر به‌ رێژه‌ی زیاد له‌ پێویست، ده‌بێته‌ هۆی زیادبوونی كێشی جه‌سته‌ و كاریگه‌ریی نه‌رێنیی له‌سه‌ر جه‌سته‌ ده‌بێت، هه‌روه‌ها رێگر ده‌بێت له‌ دابه‌زاندنی كێش و سوتاندنی چه‌ریی جه‌سته‌ به‌ ئاسانی.
شه‌كر له‌ دوو به‌شی سه‌ره‌كی پێكدێت (گلوكۆس و فروكتۆس)، كاتێك رێژه‌ی فروكتۆس له‌ له‌شدا زیاد ده‌بێت، جه‌سته‌ هه‌ڵده‌ستێت به‌ گۆرینی بۆ چه‌وری و لێكۆڵینه‌وه‌كان ده‌ریانخستووه‌ كه‌ ئه‌م چه‌ورییه‌ زیادتر له‌ ورگ-دا كۆده‌بێته‌وه‌.
لێكۆڵینه‌وه‌كان ده‌ریانخستووه‌ كه‌ ئه‌و كه‌سانه‌ی ئالوده‌ی خواردنه‌وه‌ كحولییه‌كان بوون رێژه‌ی قه‌ڵه‌وی تیایاندا زیادتره‌ به‌ به‌راورد له‌گه‌ڵ كه‌سانی دیكه‌دا.
خوارده‌نه‌وه‌ كحولییه‌كان سه‌رچاوه‌یه‌كی ده‌وڵه‌مه‌ندی وزه‌-ن، به‌ڵام جه‌سته‌ ناتوانێت هه‌ڵیبگرێت، هه‌ربۆیه‌ به‌ ته‌واوی تواناوه‌ له‌شه‌ هه‌وڵی گۆڕین و به‌كارهێنانی وزه‌ی به‌ده‌ستهاتوو له‌ خواردنه‌وه‌ كحولییه‌كه‌وه‌ ده‌دات.
ئه‌مه‌ش واده‌كات كه‌ شیكردنه‌وه‌ی خواردنه‌كانی دیكه‌ دوابخرێت یان له‌ شێوه‌ی چه‌وریدا هه‌ڵبگیرێت.
