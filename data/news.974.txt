دەزگای سوری بۆ مافەکانی مرۆڤ رایگەیاند، کە لە ماوەی هەشت مانگی رابردوودا زیاد لە دوو هەزار منداڵی بێتاوان لەئەنجامی شەڕ و پێکدادانەکاندا کوژراون.
بەپێی راپۆرتەکە، بە تەنیا لە هەشت مانگی رابردوودا 2 هەزار و 209 منداڵ کوژراون، کە %82 یان بەهۆی رژێمەکەی بەشار ئەسەدەوە کوژراون.
رێکخراوە توندڕەوەکانی ناوچەکەش بوونەتە هۆی کوژرانی زیاد لە 115 منداڵ، هەریەک لە رێکخراوی تیرۆریستی داعش 104 و بەرەی نوسرە 11 منداڵیان لە ئەنجامی چالاکییەکانیاندا کردووەتە قوربانی.
196 منداڵیش بە هۆی جەنگەوە، بەڵام بە شێوازی جیاجیا لە سەرتاسەری ئەو وڵاتەدا لەلایەن گروپ و رێکخراوەکانی دیکەی سوریاوە کوژراون.
