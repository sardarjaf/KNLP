وەک چۆن ڕێنماییەکانی ئـاین تەنھا بۆ ئـەوە نیە چۆن دەژیت لە ژیاندا بەڵکو ڕێگەی ئـەو دیوی تر کە دوای بە جێھێشتنی ژیانە مەبەستێتی چۆن بگەیتە ئـەو شوێنەی کە پێی دەوترێت بەھەشت.
لەکاتێکدا خەڵکی باشوری کوردستان سەرمەست کراوون بەپێکە یەک لەدوای یەکەکانی سیاسەت بەڵام پێکی ئـەمڕۆیان تامێکی جیاوازە بەراوورد بە ئـەوانی پێشتر، ئـەم جۆرەیان بۆ ھەندێ کەس قورسەو توشی ڕشانەوەی سیاسی دەکات ، بە ئـارەزووی خۆی کێی مەبەست بێت دەکەوێتە وێزەی و پەڕی پێوە ناھێڵێت، دیارە ئـەم ڕوانینە بۆ ھەردوو بەرە ( بەڵێ و نەخێر) ڕاستە، بۆ نموونە کەسێک بە ئـارامی ڕوئـیای خۆی دەدات و مەبەستێتی پەیامی خۆی بگەیەنێت ، دوای تێپەڕبوونی میلی سەعاتەکەمان دونیایەک لە ڕق و ناتۆرە و تەنانەت پەلکێش کردنیان بۆ نزمکردنەوەی ئـاستی و کۆمەڵایەتی و ئـەخلاقیان وەک دیاردیەکی قێزەوون بەدیدەکرێت لە ھەردوو بەرە، ھاوکات ئـەم جۆرە لە جوڵەی زمان بە شێوازی دیکە ئـاڵودەی خەڵکانی نوخبە و قەڵەم بەدەستەکانیش بۆتەوە.
بڕوانن ئـێمەی کورد چۆن گوزارشت لە فیکری خۆمان دەکەین، دوای ٢٦ ساڵ لەو نیمچە ئـازادیەی کە ڕەخسا بۆمان ، ببینن لە موخاتەبەی یەکتر چی ئـاست نزمیەک ئـامادەیی ھەیە!، لەسەرو ھەموویانەوە دەسەڵات،ھێشتاکە مەلای بەیان بانگی نەداوە دێن ڕێگری لە خەڵک دەکەن بۆ سیمنارێک، جا وەرە ڕۆژی ٢٥ی ئـەیلول دەبێت چی بگوزەرێت!
!؟،ھەرچەندە
بە پێی یاسای نێو دەوڵەتی تاک ئـازادە لە بڕیاردان بۆ کۆی پرسەکان، ئـەمڕۆ حزبەکانی خاوەن دەسەڵات پرسێکی ھەستیاریان خستۆتە سەر مێز ، دەبێت زۆر باش تێبگەن ئـەو ڕۆژانە تێپەڕی مێگەل ئـاسا سەری ڕێبگیرین، لەپای ئـەم دوورە پەرێزیەتان لە شەقام پێتان وانەبێت بڕیاری کۆبونەوەکان وەکو خۆی تەعمیم بکرێ و خەڵکیش گوێڕایەڵ بێت بۆتان،ئـەم جۆرە خواستەتان لە خەونێکی پچڕ پچڕ دەچێت و سەری لێدەرناکەن، مێژووی فەرمانڕەوییتان نموونەیەکی بەردەستە کە خەڵک ھەڵوێستەتان لێبکات.
پرسی ڕیفراندۆم لە ژینگەیەکی پڕ لەکێشەدا لە کاتێکدا سەرچاوەی زۆرێک لە ئـەستەمەکان دەسەڵات خۆی پشکی شێری پێببڕێت چۆن دەبێت ئـەم کارتە بەھێزە فڕێ بدات کاتێ دڵنیایی لەتوڕەیی خەڵک و ئـامادەش نیت ئـاشتی بکەیتەوە، ئـەم جۆە پرسانە پێویستی بە فەزایەکی ئـارام و کردنەوەی دیاڵۆگە پێش ھەر دەوڵەتێک لەگەڵ شەقامی خۆتدا، نازانین نھێننی دەست بۆ نەبردنی چی یە ؟!
!، ڕاستی ئـەم وەڵامە ڕوونە ئـەویش ئـەوەیە ڕووی ئـەوەتان پێوەنەماوە گەل بدوێنن، پێویستە لەسەرتان ئـەم ھەنگاوە بنێن و گوێ بگرن بزانن ئـەم دەنگە نەخێرانە بۆ ھاوار دەکەن؟ چاوسورکردنەوە و ڕێگرتن تەنانەت کۆمەڵێ تەشھیرات بە ناوی عێراقچی ، جاشەیەتی و ناوزڕاندن تیماری ئـەو برینە ناکات، ئـەوە ئـێوەن دەبێت ئـاشتەوایی بجوڵێنن، وەرنە دەرەوە لە کۆشکەکانتان سیاسەت لە خەڵکەوە فێربن، ببنەوە بە بەشێک لە شەقام و سەرھەڵبڕن و گوێ بەداواکانیان بگرن، ئـەوکات ئـاپۆرای گشت پرسی بەڕێخەن.
تۆیەک بە من دەڵێت خائـن و منیش بە تۆ بڵێم گەندەڵ و دز، ئـەگەر ئـەم زمانە ئـامادەیی ھەبێت چی جۆرە دەوڵەتێک دروست دەبێت!!
،پێویستە ھەموو لێرەدا ھەڵوێستەیەک بکەین تێبگەین و خاڵی ھاوبەش بجوڵێنین ،پێش ھەرشتێ ڕق بەرامبەر بەڵێ و نەخێر بوەستێنن و بە عەقڵی بەرچەکردار مامەڵە بەم پرسە نەکەین، ئـەم جۆرە پرسانە ھەمیشە بەرەی جیاوازی بۆ دروست دەبێت و پێویستە ڕێز لەو دەنگانە بگیرێت و ئـەگەر کارامەیت و دڵنیایت ڕاستی بەرەی تۆیە پەیامی ڕاستگۆیی بە شەفافی بگەیەنە دەنگە ناڕازیەکان پێش ھەر جوڵەیەکی ھەرێمی و نێودەوڵەتی، میللەتێک دوای سەردەیەک لە داپڵۆسینی ڕەقیبەکان چی وای لێدەکات بڵێت نەخێر بۆ دەوڵەتی کوردی!!
ئـەگەر تەنھا یەک دەنگیش بێت ، پێویستە دیراسەبکرێت لە ھۆکارەکانی بگەین، چی بکرێت ئـەو دەنگە ناڕازییە ئـاشت بکرێتەوە، بەڵام چۆن ؟ بڕوانن مێژووی دینی ئـیسلام لە دوای کۆچی پێغەمبەر تا ئـەم ساتەش ئـاشتەوایی بە خۆیەوە نەبینی ، ھەمیشە شەڕێک، ڕقێک بوونی ھەیە لە نێوان بەرەی ئـەبوبەکر ( سونە) و عەلی(شیعە)دا، ئـەگەر ئـەم دوو بەرەیە لە سەرەتادا سازشیان بۆیەک بکردایە ، نە ئـەو ھەموو کوشتارە دەبوو بەمێژووی ئـەم دینە و ھەروەھا ئـاینەکەش بۆ ئـەمڕۆ ئـاراستەیەکی تری لە دونیادا وەردەگرت، دیارە ئـەمە بۆ ئـاینی مەسیحیش ڕاستە.
لێرەدا بە وورژاندنی ئـەم نموونە دیرۆکیە بە مەبەست بۆ داھاتووی خەڵکی کوردستان ھێنامەوە، ھەر بۆیە پەرت بوونی خەڵک بۆ گشت پرسی دەیان جار زیاتر لە شەڕی ناخۆی ھێزە سیاسیەکان بە نەرێنی دەشکێتەوە و دەبێتە سەرەتایەکی درێژخایەن لە جیاوازی نێوان تاکەکان ، لێرەدا دەسەڵات و ھێزە سیاسیەکان دەبێت بە عەقڵانی جوڵە بەم پرسە بکەن چونکە ئـەنجامەکەی جیا لەو ئـەگەرە چاوەڕوانکراوە کارەست بارانە ، دوودیدی جیاواز لە دونیابنی تاکی کوردا ئـەرسکێنن کە نەتیجەکەی ڕق گەشە دەکات ھەر یەک ئـاراستەیەک دەگرێت و تەنھا نەیارەکان لێی سومەند دەبن، لە کۆتاییدا سەرنجتان ڕادەکێشمەوە بۆ سەرتایی دەست پێکی باسەکە کاتێک ئـاین ڕێنمایی شێوازی ژیان دەکات لە کار و کردەوەکان بەڵام ئـامانجی سەرەکی داھاتووە ئـەبەدیەکەیە ، بۆ ئـێمەش ھەمان ھاوکێشەیە ئـەگەر ڕیفراندۆم بۆ دروست بوونی دەوڵەت بێت ، دەبێت خەڵک پێش چاوی ڕوون بێت لە دروست بوونی ئـەو دەوڵەتە بۆ ژیان دەبێت بەھەشتێک حزوری ھەبێت بۆخەڵک، بە پێچەوانەوە ئـازار بکێشم بە دەست ڕەقیبەوە تەنھا ئـازاری جەستەیە بەڵام ئـازاری دیکتاتۆری خۆماڵی بەدەر لە جەستە ڕوحییشە.
