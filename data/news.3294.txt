ھونەرمەندی گۆرانیبێژ ئیلیاس جۆڵا لەماوەی یەک ساڵی تەمەنی ھونەرییدا،توانیویەتی بەدەنگە خۆشەکەی بینەر و ھەوادارێکی زۆر بۆخۆی کۆبکاتەوەو،دەنگە نەرم وسیحراویەکەی، سەرنجی زۆرێک لەخەڵکی بەلای خۆیدا راکێشاوە.
ئیلیاس جۆڵا:ھیچ رێگریەک نەبووە،بەڵام لەسەرەتای دەستپێکردنم بەگۆرانی ووتن،ترسی ئەوەم ھەبوو خەڵک لەدەنگم رازی نەبێت ودەنگی منیان لاخۆش نەبێت،بەڵام پرس وراوێژم بەچەندین ھونەرمەندو میوزیسیانی شارەزاکرد،دەنگمیان لاپەسەند بوو،خۆشبەختانە خەڵکیش بەگەرم وگوڕییەوە پێشوازییان لەکارەکانم کرد.
SNN: شارەزایانی بواری ھونەری گۆرانی پێیان وایە،دەبێت ھونەرمەندی گۆرانیبێژ،لانی کەم شارەزایی ھەبێت لەژەنینی ئامێرێکی موزیک،تۆ ھیچ شارەزاییەکت ھەیە.
ئیلیاس جۆلا:زۆر حەزدەکەم فێری ژەنینی ئامێری (عود)ببم،چونکە ھەستەکەم لەگەڵ تۆنی دەنگی مندا گونجاوە،بەڵام تائێستا دەرفەتێکی وام نەبووە گرنگی پێبدەم وخۆم فێربکەم.
ئیلیاس جۆڵا: نەخێر بەتەنھا ھونەر ناتوانێت ببێتە سەرچاوەی بژێوی،ھونەرمەند دەبێت کاری دیکەش بکات بۆ ئەوەی بتوانێت بژی،تەنھا بەشێک لەو ھونەرمەندانە نەبێت کەماوەی ساڵانێکی زۆر کاری ھونەری دەکەن تارادەیەک دەتوانن بەھونەر بژین.
ئیلیاس جۆڵا: دووڤیدیۆکلیپم ھەیە،یەکەمیان بەناوی رابردوو، دووەمیش ئاوازێکی مامۆستا رەفیق چالاکم نوێ کردۆتەوە،بەشیوەی تراکیش (حەوت) بەرھەمی دەنگیم ھەیە.
ئیلیاس جۆڵا:پێم خۆشە سیدیەکم ھەبێت،بەڵام لەئێستادا ئەگەر ھونەرمەند بیەوێت سیدییەک بەرھەم بھێنێت بەشیوەیەکی باش وپێشکەوتوو، تێچویەکی زۆری دەوێت،منیش دەسەڵاتی ئەوەم نیە.
ئیلیاس جۆڵا: بەڵی بێگومان،کۆمەڵێک ھونەرمەندی گەورەی کورد ھەیە،وەک قوتابخانەیەک وان بۆ ئێمە،لەوانەش ھونەرمەندی خوالێخۆش بوو،مامۆستا حەمە ساڵح دیلان،مامۆستا رەفیق چالاک و مامۆستا عەدنان کەریم.من ھەمیشە وەک مامۆستای خۆم دایاندەنێم.
ئیلیاس جۆڵا: یەکێک لەخاسێتە باشەکانی من ئەوەیە، دەنگم لەھیچ کەسێک ناچێت،ئەمە تەنھا قسەی خۆم نیە،قسەی ئەو ھونەرمەندو موزیسیانانەیە کە پرس وراوێژم پێ کردوون.
ئیلیاس جۆڵا:پێش ئەوەی دەست بەھونەر بکەم،گوێگرێکی زۆر باشی ئەو گۆرانیەبووم، بەڕادەیەک تێکەڵ بەرۆحم بووە،کاتێک گۆرانیەکەم تۆمارکرد،ناردم بۆ کورەکەی مامۆستا رەفیق چالاک تا بۆچونی وەربگرم،خۆشبەختانە زۆر بەدڵیان بوو، دەستخۆشیان لێکردم،دواتر گۆرانیەکە لەلایەن خەڵکیشەوە پێشوازییەکی زۆری لێکرا.
ئیلیاس جۆڵا: بەڵێ لەبەرنامەمدایە کاری نوێ بکەم،داوام لەوەزارەتی رۆشنبیری کردووە،ھاوکارم بن لەتازەکردنەوەی دوو بەرھەمی کۆنی کوردی.
ئیلیاس جۆڵا:ئەم دوو بەرھەمەی من دەمەوێت بیڵێمەوە دوو گۆرانین کەزۆر حەزم لێیانە یەکێکیان گۆرانی ئەحمەد شەماڵە،ئەویتریشیان گۆرانی حەمەجەزایە.
ئیلیاس جۆڵا:لەزۆبەی وڵاتانی دنیا لایڤ موزیک ھەیە و شتێکی باشە،بەڵام بۆبرەودان بێت بەھونەر،نەک وەک کارێکی بازرگانی ھونەر بەکاربھێنرێت،منیش وەک ئەزمون چەند جارێک کاری لایڤ موزیکدا کردووە،بەڵام بەردەوام نەبووم،چونکە شێوازەکە زۆر لەگەڵ دەنگی مندا گونجاو نیە.
ئیلیاس جۆڵا: ھیچ شتێکی وام لەدەست نەداوە،بەڵام خۆشەویستی خەڵکم بەدەست ھێناوە،ئەمەش پشتگیریەکی باشە بۆ بەردەوامی لەکارەکانم.
SNN: دوای دەرکەوتنت لەلایەن کچانەوە داوای خۆشەویستیت لێکراوە؟ یان ئەگەر داوایەکی لەوشیوەیە لەتۆکرا کاردانەوەت چی دەبێت؟
ئیلیاس جۆڵا: نەخێر تائێستا حاڵەتی وا رووبەرووم نەبۆتەوە، بەڵام لەکۆمەڵگەی ئێمەدا، ئەگەر کورێک ھەوادارێکی کچی ھەبێت یان بەپێچەوانەوە، ئەوا بەشێوەیەکی تر لێک دەدرێتەوە،ئەگەر حاڵەتێکی لەوشێوەیەش ببێت،بەدڵنیایەوە تەنھا سوپاسی ھەستی دەکەم.
