بەوتەی جێگری سەرۆكی ئەنجومەنی پارێزگای ئەنبار، سوپای ئوردن ئامادەكاری بۆ لەشكركێشكردنە سەر خاكی عێراق دەكات، هاوكات ئەو سوپایە پشتیوانی لە عەشیرەتە سوننەكانی پارێزگاكە دەكات، بۆ ئەوەی ناوچەكانیان لەژێر دەستی داعش رزگار بكەن.
لە لێدوانێكدا بۆ ماڵپەڕی ئیلاف، فالح عیساوی، جێگری سەرۆكی ئەنجومەنی پارێزگای راگەیاندووە، كە سوپای ئەمریكا لە خۆرئاوای عێراق بەنیازی زیادكردنی ژمارەی سەربازگەكانیەتی، ئەوەش وەك ئامادەكارییەك بۆ ئەو لەشكركێشییەی كە سوپای ئوردن بەنیازە بیكاتە سەر ناوچە سوننەكان بۆ پشتیوانیكردن لە هۆز و عەشیرەتەكانی ئەو ناوچانە و ئازادكردنیان لەدەستی دەوڵەتی خەلافەتی ئیسلامی.
