وه‌زاره‌تی‌ دارایی و ئابوری‌ حكومه‌تی‌ هه‌رێم خشته‌یه‌كی‌ نوێی‌ موچه‌ی‌ بڵاوكرده‌وه‌، به‌گوێره‌ی‌ خشته‌كه‌ش له‌یه‌كشه‌ممه‌ی‌ داهاتوه‌ ده‌ستده‌كرێت به‌دابه‌شكردنی‌ موچه‌ی‌ مانگی‌ (حوزه‌یران ـ شه‌ش).
پێشتریش SNN له‌وه‌زاره‌تی‌ داراییه‌وه‌ زانیاری‌ ئه‌وه‌ی‌ ده‌ستكه‌وتبوو، له‌ناوه‌ڕاستی‌ ئه‌م مانگه‌وه‌ خشته‌یه‌كی‌ نوێی‌ موچه‌ بڵاوده‌كرێته‌وه‌و به‌ر له‌هاتنی‌ جه‌ژنی‌ قوربان-یش سه‌رجه‌م فه‌رمانبه‌رانی‌ هه‌رێم موچه‌یان پێده‌درێت.
