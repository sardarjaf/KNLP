كۆبوونەوەكە سەرلەبەیانی (21/8/2017)، لە هۆڵی شازاد صائیب، لەبارەگای مەكتەبی سیاسی، بەوەستان بۆ رۆحی شەهیدانی كوردستان دەستیپێكردو ئەوەی خوارەوەش، دەقی وتەی هەڤاڵان، مەلا بەختیار، حاكم قادر حەمەجان و جەمیل هەورامی-یە لەكۆبوونەوەكەدا، كە لەسەرەتادا هەڤاڵ جەمیل هەورامی، وتی:
هەڤاڵان مەلا بەختیار و حاكم قادرو هەڤاڵانی تری مەكتەبی سیاسی، بەپێویستیانزانی لەگەڵتاندا كۆببنەوەو گوێ‌ لەداواكارییەكانتان بگرن.
كاك بەختیار، پێشئەوەی دەست بەقسەكانتان بكەن، بەناوی یەكەكەی هەڤاڵانەوە بەخێرهاتنتان دەكەم بۆ كۆبوونەوەكەو سوپاس بۆ گوێگرتنتان.
ئێمە زیاتر لەدوو ساڵە سەرقاڵین، پێشمەرگە دێرینە راستەقینەكان، لەو لیستی خانەنشینییە زۆرە، بێ‌ سەروبەرەییە جیابكەینەوە، چونكە بەڕاستی جیاوازی هەیە، پێشمەرگەیەكی دێرین چەند ساڵ لەشاخ خەباتی كردبێت‌و بەردەوام بووبێت تا راپەڕین، لەهەموو ئێش‌و ئازارەكاندا هەبووبێ‌، بەڵام ئێستا لەگەڵ كەسێكدا كە لەبەر هەر ئیعتبارێك خانەنشین كرابێ‌، پێكەوە موچە وەربگرن.
بۆیە پێشمەرگەكان بەباشی نازانن بەوشێوەیە موچە وەربگرن.
ئێمەش هەوڵێكی زۆرماندا، چوار جار سەردانی كاك مەسعود بارزانیمان كرد، دوو بۆ سێ‌ جار چوینە ئەنجومەنی وەزیران‌و بەڕێز قوباد تاڵەبانی لەگەڵمان دانیشتووە، بەڵام تائێستا هیچ ئەنجامێكی نەبووە!
تەنها (1400) كەسیان لەو پێشمەرگانە جیا كردۆتەوە!
ئایا پێشمەرگەی ژمارە یەك و ژمارە دوو هەیە؟!
بۆیە ئەم پێشمەرگانەش گللەییان هەیە، بۆیە هاتونەتە مەكتەبی سیاسی‌و مەكتەبی سیاسیش هی خۆیانە‌و چەند ساڵیش كە لەشاخ خەباتیان كردووە، ئێوە لێپرسراویان بوون،.
بۆیە تكام وایە گوێیان لێبگرن، هەتا هاوكاریان بن‌و كێشەكانیان چارەسەر بكەن.
پاشان حاكم قادر حەمە جان، ئەندامی دەستەی كارگێڕی، وتەیەكی پێشكەشكردو تیایدا وتی: هەڤاڵان جارێكی تر خۆشحاڵین كە ئەمڕۆ جارێكی تر كۆببینەوە، لەپێناو جێبەجێكردنی داخوازیی‌و داوا رەواكانتاندا.
لەوەی كە ئێوە داواتان كردووە، دوو داوكارییە، یەكەمیان ئەوەیە كە زەویتان بۆ دابین بكرێت، مافی خۆتانە.
وەك هاوڕێكانی ترتان، وەكو هاوسەنگەرەكانی ترتان‌و لەهەمانكاتیشدا موچەكانتان بخرێتە سەر وەزارەتی پێشمەرگە، كە وەزارەكەش بەناوی خۆتانەوەیە، كە پێیدەوترێت وەزارەتی پێشمەرگەو ئێمەش وەكو یەكێتیی پیشتیوانیتان دەكەین.
داوا لەئێوە دەكەم، كە بەگیانێكی هەڤاڵانەو یەكێتیانە، لەپێناو یەكێتیی، یەكێتیی ناو یەكێتی، پاراستنی یەكڕیزی هێزی پێشمەرگە، پێكەوە بتوانین هەموو كێشەكان، قەیرانەكان، گرفتەكان، چارەسەر بكەین.
دوێنێش كە هاتن بۆ ئێرە پێمانوتن، هاتوون بۆ ماڵی خۆتان.
مەكتەبی سیاسی یەكێتیی نیشتمانیی كوردستان، بارەگا‌و ماڵی خۆتانە، رەخنە دروست‌و بونیاتنەرەكانتان لەبەرچاو دەگرین..
ناشمەوێ‌ زۆر بچینە بەفراوانی لەسەر ئەو بابەتانە قسە بكەین، دوێنێش كە داواتان كردبوو هەندێك لەهەڤاڵان، بەتایبەتی دەستەی كارگێڕ، كاك كۆسرەت، ببینن، بەڵام كاك كۆسرەت دیار بوو، كە میوانی تری هەبوو، بۆیە كاك جەمیل ئەو نوێنەرانەی ناردە لای بەڕێزیان.
ئێستاش داوا لەكاك بەختیار دەكەم، بەرپرسی دەستەی كارگێڕ، ئەو راو و بۆچوونانەی خۆیی‌و لەهەمانكاتدا، كە راو‌و بۆچوونی یەكێتیی نیشتمانیی‌و سەركردایەتی‌و مەكتەبی سیاسەییە، لەگەڵ ئێوەدا تاوتوێی بكەین.
بۆ خزمەتی یەكێتییەكەمان‌و رێگە نەدەین، هیچ  كەسێك درز بخاتە ناومانەوە.
چونكە درز خستنە ناومانەوە، درز خستنە ناو ریزی یەكێتییەوە، زەرەرو زیانێكی گەورە، نەك تەنها بەیەكێتیی نیشتمانیی كوردستان،  بەبزوتنەوەی رزگاریخوازی گەلەكەمان و دیموكراسی دەگەیەنێت.
ئێوەش هەر شادو  سەربەرزو سەركەوتووبن.
دواتر، مەلا بەختیار، لێپرسراوی دەستەی كارگێڕی، وتەیەكی پێشكەش كردو وتی: سوپاس هەڤاڵان كاكە حاكم و كاك جەمیل، سوپاس بۆ كاك مەحمود و كاك شۆڕش-یش ئامادەن.
بەگەرمی بەخێرهاتنتان دەكەم، دوێنێ‌ كاك حاكم هەموو باسەكانی گێڕایەوە، كە ئێوە داخوازییەكانتان چییەو داوای ئەم كۆبوونەوەیەشتان كردووە.
بەڵام دوێنێ‌ تا ئێوارە درەنگ لەكۆنگرەی (عەرەبە نیشتەجێبووەكانی ناوچە جێناكۆكەكان) بوین، بۆیە راستەوخۆ داوامكرد ئەم بەیانییە كۆببینەوەو لەیەكتر تێبگەین.
بێگومان داخوازی كە پەیوەندی بە مووچە، بە پیشە، بە مێژوو، بەقوربانی‌و بەدبەخیتییەكانەوە هەبێ‌، بەتایبەترو لەم رۆژگارەدا پەیوەندی بە بژێوی بەماڵ‌و منداڵەوە هەبێ‌، كە منداڵ لەقوتابخانەیە، لەزانكۆیە، لەپەیمانگەیە، هیچ كەسێك ناتوانێ‌ لاری لێی هەبێت‌و هەر لێپرسراوێكیش، سیاسی یان عەسكەریی بێ‌، یان هەر كاربەدەستێك حكومی بێ‌، لاری لەوەهەبێ‌ كە خەڵك موچەكەی چاكبكرێتەوە، باوەڕموایە ئەوا پۆستەكەی لێ‌ زیادە!
یان ئەگەر هەر كەسێك دەسەڵاتێكی هەبێ‌، بۆ ئەوەی كێشەكانی خەڵكانی ئێوە چارەسەر بكات‌و دەسەڵاتەكانی بەبیانوی جۆراوجۆر بەكارنەهێنێت، ئەوا عەیبەیەكی گەورە دەهێنێتە سەر خۆی.
بۆیە ئەوەی وتوتانە زەوی، بۆ ئەوانەی وەرتان نەگرتووە، ئەوا هەقی خۆتانە.
بۆ ئەوەشی كە دەڵێن موچەی یەكسان، بەپێشمەرگە دانەبڕاوەكان، بۆ ئێوەش هەژمار بكرێت، ئێمەش هەروامان وتووە.
حەزناكەم هەركەسێك قسەی لەلای ئێوەكردبێ‌، راستی نەكردووە.
من، تاكە كەس كە قسەم لەگەڵی كردبێت‌و پێداگیریم لەگەڵی كردبێ‌، كاك قوباد بووە.
بەڕاستیش كاك قوباد لاری لەقسەكان نەبوو.
پێموت: پێشمەرگە جیا نەكرێتەوە باشە.
دێرین‌و نادێرین جیانەكرێتەوە، دابڕاو و دانەبڕاو جیا نەكرێتەوە، ساڵانی خانەنشینی پێشمەرگەو مافی پێشمەگەر چەندە، ئەوە تەنها بۆ ئەوە باشە، كە پێناسەیەكی لەگیرفاندا بێ‌.
بەشبەحاڵی خۆم هەر لەسەرەتاوە پێمخۆش نەبووە، كە پێشمەرگەی دابڕاو و دانەبڕوا هەبێ‌.
بۆ ئاگاداریتان چونكە ئاڵای شۆرش بووم، خۆشم قبوڵ ناكەن..!
ئەوە ئێوە هەمووتانن، فەرموو پێشمەرگەیەكی دێرینتر لەمن پەیدا بكەن؟ سەركردەو مەكتەب سیاسیش هەیە، كە من كردومە بەپێشمەرگە‌و خۆم چەكم بۆ كڕیوە، بەڵام قبوڵم ناكەن.
ئایا دەسەڵاتمان هەیە، چونكە پەیڕەوێكیان هەیە.
بەداخەوە ئەمە تێپەڕی، ئەوەشی كە تێیپەڕان، نە من‌و نە ئەم هەڤاڵانەن كە لێرە دانیشتوون، ئەوەی كە تێیی پەڕاند‌و رەزامەندی لەسەر نیشاندا، جەنابی مام جەلال بوو.
ئەگەر چی بەڕێزیان دوو دڵیش بوو، بەڵام دواتر رەزامەندی نیشانداو ئەم كێشەیە چارەسەر ببێت.
ئێستاش، گللەیتان هەیە كارتان بۆ ئەوان كردووە، گللەیتان ئەوەیە ئیش بۆ كەسی تریش كرابێ‌، بەڵام ئێمە هەر كەسێك بێتە مەكتەبی سیاسی، لەحكومەت كێشەكەی چارەسەر نەكرێ‌، جارێك دووجار، سێ‌ جار بێتە ئێرە، ئێمە وەكو مەكتەبی سیاسی، پشتیوانی دەكەین.
بەڵام وەكو تاكە كەس، هیچ كەسێك ناتوانێ‌، نامە بۆ حكومەت بنوسێ‌ بۆ زانیاریتان.
ئێستا ئەو هەڤاڵانەی كە لێرە دانیشتووین، هەر كەسێك نامە بۆ حكومەت بنوسێ‌، نایخوێننەوە.
بەڵام ئەگەر مۆر و ئیمزای مەكتەبی سیاسی لەسەر بێ‌،  ئەوا دەیخوێننەوە.
بۆیە ئەگەر قسەی زیادەو كەمتان بیستووە، هیچ راست‌و دروستییەكی تێدا نییەو بنەمایەكی نییە.
هیچ نامەیەكی شەخسی بۆ پشتیوانی هیچ چین‌و توێژێك، هیچ رێكخراوێك ناڕوات، تەنها نامەیەك ئەگەر كارگێڕو مۆری مەكتەبی سیاسی لەسەر بێت.
پێشمەرگە دانەبڕاوەكان هاتون بۆ ئێرە، جارێكیش نا، چەند جارێك هاتوون، ئەوانیش هاتوون وەكو ئێوە مانیان گرتووە، ئێمەش وەكو كارگێڕو مەكتەبی سیاسی لەگەڵیان دانیشتووین، پشتیوانیمان كردوون.
نەمانوتووە پشتیوانی ئەوان دەكەین‌و هی ئێوە ناكەین!
كێ‌ وایوتووە؟ هەركەسێ‌ وای وتووە، راستی نەوتووە، چونكە ئەم قسەیە، هیچ بنەمایەكی نییە.
ئەوە حكومەت‌و ئەوەش ئێمە، ئەوە نامەو ئەوەش مۆر.. بۆیە ئەگەر هەر قسەیەكی وا وترابێ‌، هەقی خۆتانە، بڵێن: ئێوە ئەو سەركردایەتی‌و مەكتەبی سیاسییە نەبوون، كە متمانەمان بەئێوەدابوو، لەشاخەوە بەقسەمان كردوون.
ئەگەر ئێستاش پشتیوانیتان نەكەین، هەر هەقی خۆتانە.
ئێستا كە لێرە هەڵدەستین، من‌و حاكم، كارگێڕی مەكتەبی سیاسین، دەچین داخوازییەكانتان دەكەین بەنامەی رەسمی‌و دەینێرین بۆ حكومەت.
ئەگەر پێویستیش بكات، وەكو چۆن بۆ دانەبڕاوەكان چوومە هەولێر، بۆ ئێوەش دەچینە هەولێرو بەڕێزان كاك نێچیر بارزانی‌و قوباد تاڵەبانیش دەبینین‌و دەڵێین: ئەمانش هەقی خۆیانە.
چونكە ئێمەش ئیشمان ئەوە نییە لێرە دانیشتبین‌و كێشە چارەسەر نەكەین.
بەڵكو ئەوەی كێشە بۆ یەكێتیی دەنێتەوە، لەدەرەوەی یەكێتیی‌و لەناو یەكێتیی، لەناو هەر رێكخراوێكی یەكێتیی، ئەوە لەفەلسەفەی چاكخوازی یەكێتیی تێنەگەیشتووە.
ئەوەی لەناو یەكێتیی كێشە چارەسەر دەكات‌و بۆ ئێوەو جیاواز لەئێوە، بۆ هەر چین‌و توێژێك، بۆ فەرمانبەران، بەڕاستی ئەوە لەوە تێگەیشتووە، كە یەكێتیی دەبێ‌ لەخزمەتی خەڵكدابێ‌.
بۆ ئاگاداریشتان، ساڵی پار لەكاتی كردنەوەی قۆتابخانەكان‌و بۆ مانگ گرتنی مامۆستایان، سێ‌ جار، بەبێ‌ راگەیاندن چوومەتە لای حكومەت‌و ئەوەی كە كراوە بۆ مامۆستایان، ئەوەی كە لەدەرەوەی شارەكانەو پارەیان بدرێتێ‌‌و هەندێك لەكێشەكانیان چارەسەر كرا، ئەوە هیچ لایەك نەیكردووە، بەڵكو حزبەكەی ئێوە كردوێتی.
ئەو كێشە گەورەیەمان چارەسەر كرد، ئەگەر وانەبوایە تەنها لەسنوری سەوزدا، (650) هەزار خوێندكار پاشەڕۆژی دەسوتا.
بەڵام خۆشبەختانە قۆتابخانەكان كرانەوەو ناوچەكانی یەكێتیی، سەرەڕای ئەوەی مانگێگ ئازاریان بینی، بەڵام لەسەر ئاستی كوردستان یەكەمین دەرچووین.
چونكە یەكەمەكانی كوردستان، بەشی هەرە زۆریان لەكۆیەوە هەتا گەرمیانن.
چونكە ئەگەر وانەبوایە ساڵێكی خوێندنیان دەسوتا، كە بەپێی سیستەمی پەروەردە، كاریگەری دەبوو لەسەر (25) ساڵی ئاییندەشیان.
فەرمون، ئێوە داخوازییەكانتانمان بدەنێ‌، بۆ زەوی بەسەرچاو، بۆ مووچەكانیشتان كە یەكسان بن بەدانەبڕاو و هەر كەسێك، كە یاسا چییە، یاسا جێبەجێ‌ ببێت‌و هیچ لارییەكیشمان لەو قسانە نییە.
دیسانەوە ئەوەش دەڵێمەوە، كە ئەوە هیچ راست‌و دروستییەكی نییە، كە نە من و نە هیچ كەسێكی كارگێڕ، نە هەڤاڵان كاك كۆسرەت، نە هێرۆخان، پشتیوانی گروپێكمان نەكردووە، دژی گروپێكی تر.
هەر چۆن لەشاخ‌و لەناو سەنگەردا، لەهەڵمەتدا هیچ كەسێكمان بیرمان لەوە نەكردۆتەوە كێ‌ دێرینە و كێ‌ دێرین نییە، بەڵكو بیرمان لەوە كردۆتەوە كێ‌ پێشمەرگەیە و هەڵمەت دەبات.
كێ‌ لەكاتی شەڕو هەڵمەتەكاندا پرساری كرد، تۆ چەند ساڵە پێشمەرگەیت، یان چەند ساڵە پێشمەرگە نیت.
بەڵكو پێشمەرگە چەكی دەكردە شانی‌و لەسەنگەردا شەڕی دەكرد.
ئەمەی ئێستاش روودادەت، ئێمە نەمانكردووەو پێمخۆشە چارەسەریش ببێت.
چەند جارێكیش بەهەڤاڵ جەمیلم وتووە، كە ئایا ناكرێ‌، ئەم دوو رێكخراوە بكەین بە یەك؟ و چارەسەری كێشەكان بكەین.
بەداخەوە ئەوەتا نەك ئەمەشمان پێنەكراوە، بەڵكو تێكۆشەرە دێرینەكانیشمان بوون بەدوو رێكخراو.. كێ‌ حەز لەكارێكی وا دەكات.
ئەم چەند رێكخراوەییە، بەندە نەدەست‌و نە عەقڵمی تێدایەو نە بەدڵیشمە.
بەپێچەوانەوە، یەك دەستی، یەك هەڵویستی، یەك پێداگیری لەسەر خەباتی پیشەیی‌و مافەكانتان، كە مافی رەوای خۆتانەو ئێمە پشتیوانتان دەكەین‌و بەخێربێن بەسەرچاو.
ئێستاش كە دەڕۆین، ئەوەی لەسەرمانە جێبەجێی دەكەین‌و ئەگەر پێویستیش بكات، بۆ چارەسەر دەچینە هەولێر.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
