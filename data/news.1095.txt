موقتەدا سەدر سەرۆكی رەوتی سەدر بەجلی سپییەوە رایگەیاند" ئەم خۆپیشاندانە عەرشی گەندەڵكارانی هەژاند، دەبێت چاكسازییەكان ریشەیی بن و ماف و قوتی خەڵك بۆ خەڵك بگەڕێتەوە.
سەدر راشیگەیاند" ئەو زەوییانەی لەلایەن گەندەڵكارانەوە دەستیان بەسەرداگیراوە، دەبێت دابەشبكرێنەوە.
لەمەڕ پێداویستییە سەرەتاییەكانی خەڵكیش گوتی" پێویستە كارەبا بەخۆڕایی بدرێت بەو كەسانەی داهاتیان سنووردارە.
داواشیكرد مووچە و نەسریەی پلە باڵاكان بكرێت بە نیوە".گوتیشی" نابێت چاوپۆشی لە گەندەڵكاران بكرێت، خۆپیشاندانەكە دوایین هەوڵە بۆ ڕزگاركردنی عێراق لەگەندەڵكاران و دەشبێت دەزگاكانی عێراق كار بۆگەڕاندنەوەی پارە دزراوەكان بكەن.
