سیمن جه‌مالی‌ سه‌رۆكی‌ به‌شی‌ باری‌ نائاسایی‌ له‌ نه‌خۆشخانه‌یه‌كی‌ پاكستان رایگه‌یاندووه‌، به‌هۆی‌ ته‌وژمی‌ گه‌رماوه‌، 30 ته‌رمیان گه‌یانده‌ نه‌خۆشخانه‌كه‌مان و 15 كه‌سی‌ تریش دوای‌ ئه‌وه‌ی‌ گه‌یه‌ندرانه‌ نه‌خۆشخانه‌كه‌، هه‌ر به‌ هه‌مان هۆكار له‌دوای‌ ماوه‌یه‌كی‌ كه‌م گیانیان له‌ده‌ستدا.
كه‌شناسی‌ پاكستان پێشبینی‌ كرد پله‌ی‌ گه‌رما له‌ چه‌ند رۆژی‌ داهاتوودا روو له‌ دابه‌زین بكات، به‌ڵام ئامۆژگاریی‌ دانیشتوانی‌ كرد خۆیان نه‌ده‌نه‌ به‌ر تیشكی‌ خۆر و جلوبه‌رگی‌ لۆكه‌ و ته‌نك له‌به‌ر بكه‌ن.
له‌ رۆژی‌ شه‌ممه‌وه‌، پله‌ی‌ گه‌رما له‌ شاری‌ كراچی‌ باشووری‌ پاكستان گه‌یشته‌ 45 پله‌ی‌ سه‌دی‌ و له‌ به‌رزترین پله‌ی‌ تۆماركراو له‌ مێژووی‌ ئه‌و وڵاته‌دا نزیك بووه‌وه‌ كه‌ له‌ ساڵی‌ 1979دا  گه‌یشتبووه‌ 47 پله‌ی‌ سه‌دی‌.
