فه‌رمانده‌ی‌ پێشووی‌ هێزه‌ وشكانییه‌كانی‌ سوپای‌ عیراق رایگه‌یاند، سه‌رۆك وه‌زیران و فه‌رمانده‌ی‌ پێشووی‌ هێزه‌ چه‌كداره‌كانی‌ عیراق نوری‌ مالیكی‌، فه‌رمانی‌ پێكردوون هه‌موو هێزه‌ سه‌ربازییه‌كان له‌ پارێزگای‌ نه‌ینه‌وا پاشه‌كشه‌ پێبكه‌ن، بەو هۆیەوەشەوە پارێزگاكه‌ له‌لایه‌ن رێكخراوی‌ تیرۆریستی‌ داعشه‌وه‌ دەگیركرا.
ئه‌ندامی‌ لیژنه‌ی‌ نه‌زاهه‌ له‌ ئه‌نجومه‌نی‌ نوێنه‌رانی‌ عیراق عادل نوری‌رایگەیاند: فه‌رمانده‌ی‌ پێشووی‌ هێزه‌ وشكانییه‌كانی‌ سوپای‌ عیراق عه‌لی‌ غێدان، سه‌باره‌ت به‌ كه‌وتنی‌ موسڵ له‌كاتی‌ لێكۆڵینه‌وه‌كاندا، دانی‌ به‌وه‌داناوه‌ كه‌ به‌ فه‌رمانی‌ مالیكی‌ فه‌رمانده‌ی گشتی‌ هێزه‌ چه‌كداره‌كانی‌ ئه‌و ده‌مه‌، له‌ پارێزگای‌ نه‌ینه‌وا پاشه‌كشه‌یان كردووه‌.
