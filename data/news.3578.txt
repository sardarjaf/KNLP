نووسینگەی تایبەتی سەلیم جبووری سەرۆکی ئەنجومەنی نوێنەرانی عیراق لەبەیاننامەیەکدا رایگەیاندووە كە، گرووپی تیرۆریستی داعش گرتەیەکی ڤیدیۆیی بڵاوکردۆتەوەو تیایدا ھەڕەشە لەجبوری دەکات و بەوەش تۆمەتباری دەکات کە بەکرێگیراوی ھەندێ وڵاتی دەرەکییە .
ئاماژە بەوەشکراوە، ھۆکاری ھەڕەشەکردن لەسەرۆکی ئەنجومەنی نوێنەران لەلایەن گرووپی تیرۆریستی داعشەوە ئەوەیە کەسەرۆکی ئەنجومەنی باسی روبەڕوبوونەوەو لەناوبردنی ئەو گرووپە تیرۆریستییە دەکات بەھەر رێگەو شێوازێک بێت، ھەر لەو بەیاننامەكەدا ئەوەش خراوەتەروو كە، داعش دەیەوێت لەرێگەی ئەو ھەڕەشەیەوە جبوری بترسێنێت و وای لێ بکات ھیچ ھەوڵێک نەدات بۆ لەناوبردنی ئەو گرووپە تیرۆریستییە کەبۆتە ھۆی مەینەتی و نەھامەتی بۆ سەرجەم عیراقییەکان
