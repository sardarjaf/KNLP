بەپێی هەواڵەكان لە هەشت مانگی ڕابردودا 1094 كەس لە وڵاتی هیندستان بە هۆی نەخۆشی ئەنفلۆنزای بەرازەوە گیانیان لەدەستداوە.
تەنیا لە سێ هەفتەی ڕابردودا 342 كەس گیانیان لەدەستداوە، تا ئێستا 22186 حاڵەتی توشبون بە پەتای ئەنفلۆنزای بەراز تۆماركراوە.
ژمارەی ئەو كەسانەی كە ئەمساڵ بەو نەخۆشیە مردوون چوار هێندەی ئەو ژمارەیە كە لە ساڵی 2016دا تۆماركراوە.
لە ویلایەتی مەهاراشترا لە خۆرئاوای هێندستان پەتاكە زۆر بە چڕی بڵاوبۆتەوە و بەپێی ڕاپۆرتی وەزارەتی تەندروستی تا ئێستا 437 كەس لەو ویلایەتە گیانیان لەدەستداوە.
دوو ساڵ پێش ئێستاش پەتای ئەنفلۆنزای بەراز لە هیندستان بڵاوبۆوە و زیاد لە 1900 كەس گیانیان لەدەستدا.
لە ساڵی 2016شدا بە هەمان شێوە پەتاكە بڵاوبۆوە و لە ئەنجامدا 1786 كەس توشبون و 265 كەسیش گیانیان لەدەستدا.
لە ساڵی 2009 و 2010دا پەتاكە بەشێوەیەكی زۆر چڕ بڵاوبۆوە و نزیكەی 50000 كەس توشی ئەو پەتایە بون و زیاد لە 2700 كەس لە سەرانسەری هیندستاندا بەو نەخۆشیە مردن.
دكتۆر سانجای گوروراج بەڕێوەبەری نەخۆشخانەی شانتی ڕایگەیاند: ئەو ژمارانەی لە بارەی حاڵەتەكانی توشبون بە پەتاكەوە لەلایەن حكومەتەوە بڵاودەكرێنەوە زۆر دروست نین و ژمارەی ڕاستەقینە زۆر لەوە زیاترە.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
