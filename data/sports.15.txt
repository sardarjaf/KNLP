دوای بەدەست ھێنانی نازناوی یانزەیەم رۆژنامەی ماركا لە یاریگای سان سیرۆ دیدارێكی كورتی لەگەڵ پێرێزی سەرۆكی یانەی ریاڵ مەدرید كرد و چەند پرسیارێكی ئاراستە كرد ، سەرەتا لەسەر نازناوی یانزەیەم ووتی : من شانازی بەوەوە دەكەم كە سەرۆكی یانەیەكی وەك ریاڵ مەدریدم چونكە ئەم یانەیە ھەم بۆ ئێمە و ھەمیش بۆ ھاندەران مایەی شانازییە ، سەبارەت بە زێدانیش ووتی : ھاتنی زێدان بۆ ریاڵ مەدرید زۆر گرنگ بوو ، زێدان بۆتە كەسایەتیەكی مێژویی لە ریاڵ مەدرید ، ئەو وەك یاریزان وەك یاریدەدەری راھێنەر و وەك راھێنەری یەكەمیش توانی جامی خولی یانە پاڵەوانەكان بەدەست بھێنێت ، ھەمولایەكیش دڵنیا دەكەمەوە زێدان تا كۆتایی بۆندەكەی كە ساڵی دوو هەزارو هەژدەیە لە ریاڵ مەدرید دەمێنێتەوە ، سەبارەت بە رۆناڵدۆش ووتی : ئەو شانازیە بۆ تیپەكە لە چەند رۆژی داھاتوو دادەنیشم لەگەڵی و قسە لەسەر نوێكردنەوەی بۆندەكەی دەكەم ، من دەمەوێت رۆناڵدۆ تا كۆتایی ژیانی یاری كردنی لە ریاڵ بمێنێتەوە.
