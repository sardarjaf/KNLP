كارلۆس مۆرینۆ سەرۆكی یانەی سێلتاڤیگۆی ئیسپانی نرخی مانوێل نۆلیتۆی هێرشبەری یانەكەی دیاریكرد و دوپاتی كردەوە ئەو یانەیەی دەیەوێت نۆلیتۆ بباتە ریزەكانیەوە دەبێت بڕی 14 ملیۆن پاوەند بداتە سێلتاڤیگۆ.
لە لێدوانێكیدا بۆ سایتی "squawka" مۆرینۆ وتی: "پێم وابێت نۆلیتۆ ئەم وەرزە یانەكەم بەجێدەهێڵێت، ئەو زۆر باش یاریی دەكات، یەكێكبوو لەو یاریزانانەی كە ئاستی دابەزیبوو بەڵام ئێمە ئاستی ئەو یاریزانەمان بەرزكردەوە".
وتیشی: "مەرجی هەڵوەشانەوەی گرێبەستی نۆلیتۆ 14 ملیۆن پاوەندە، ئەوەی ئەو برە پارەیە بدات ئەوە دەتوانێت نۆلیتۆ بباتە ریزەكانیەوە، لەو برە پارەیە كەمتر نایفرۆشین".
