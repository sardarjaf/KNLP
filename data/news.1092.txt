رژێمی ئاكپارتی پارێزگاری ماردین و تەواوی بەرپرسە ئیداریەكانی شارۆچكەی نوسەیبین دەگۆڕێت و بەرپرسە سەربازییەكانی خۆی لە شوێنیان جێگیر دەكات.
بەگوێرەی راپۆرتێكی رۆژنامەی حوریەتی توركی بەهۆی رەزامەندی نەنواندن بۆ هاریكاریكردنی سوپاو هێزە ئەمنیەكان، پارێزگاری ماردین لە پۆستەكەی دوورخراوتەوە.
بەگوێرەی راپۆرتەكە دانیشتوانی نوسەیبین كە 90 هەزار كەس دەبێت، لە ئێستادا نزیكەی 60 كەسی بەهۆی شەڕەوە ئاوارە بوەو 30 هەزار كەسیش تائێستا لەنێو شارۆچكە گەمارۆدراوەكەدا دەژین.
ئۆپەراسیۆنە سەربازی و ئەمنیەكەی دەوڵەتی تیرۆر لەسەر 6 گەڕەك و ناوچەی نوسەیبینە كە تائێستا ژمارەیەكی زۆر لە خەڵكی سڤیل لەوێدا ماون.
