فەرماندەی‌ ئۆپەراسیۆنەكانی‌ فەللوجە وتیشی، ئەو هێزانە لەگەڵ هێزە ئەمنییەكانی‌ دیكە دەچنە ناو قەزاكەوە، تا بەتەواوەتی‌ لەدەستی چەكدارە‌ تیرۆریستەكانی‌ داعش رزگاری‌ بكەن.
لای خۆشیەوە فەریق شاكر جەودەت فەرماندەی‌ پۆلیسی‌ فیدراڵی لەبەیاننامەیەكدا ئاشكرایكرد، ‌كە هێزەكانیان رێگەی‌ سەرەكی‌ فەللوجەیان‌ لەدەستی تیرۆریستان دەرهێنراوەو كۆنترۆڵكراوەتەوە.
جێی ئاماژەیە، لە بیست و سێی ئەم مانگەدا سوپای عێراق ئۆپەراسیۆنی كۆنترۆڵكردنەوەی قەزای فەللوجەی دەستپێكردو تا ئێستاش هێزە ئەمنییەكان و حەشدی‌ شەعبی ‌‌و هۆزە چەكدارەكانی ناوچەكە، ناحیەی‌ گەرمەی‌ سەر بە قەزاكە‌و زۆرێك لەناوچەكانی‌ ئەو سنوورەیان لەچنگی تیرۆریستانی داعش رزگاركردووە
