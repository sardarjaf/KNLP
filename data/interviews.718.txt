دلۆڤان مەهدی یەكێكە لە گۆڵپارێزە هەرە بەتواناكانی كوردستان و عێراق، ناوبراو ئەمساڵ بە ئاستە بەرزەكەی لە یارییەكانی خولی نایابی تۆپی پێی كوردستان توانی ئاستێكی بەرز پێشكەش بكات و نازناوی باشترین گۆڵپارێزی لەسەر ئاستی خولەكە پێبەخشرا، دلۆڤان لە دایكبووی ساڵی 1987ی شاری زاخۆیە ماوەی چەند ساڵێكە لە ریزی یانەی وەرزشی یاری دەكات، چەندین ئەنجامی بەرچاوی بەدەست هێناوە لەگەڵ یانەی زاخۆ ئێمەش لە نزیكەوە چەند پرسیارێكمان ئاراستەی كرد.
- بەڕاستی ئاستی خولی كوردستان ساڵ بە ساڵ بەهێزتر دەبێت، بە بۆچوونی منیش ئەمساڵ خۆشترین خول بوو لە هەموو روویەكەوە زۆریش بەهێز بوو، یانەكانیش ئاستیان بەرز بوو.
-ئەوەی ڕاستی بێت ئەگەر ژمارەی یانەكان لە 14 یانەوە زیاد بكرێت 20 یانە باشتر دەبێت و خولەكەش زیاتر بەهێز دەبێت چونكە كێبڕكێیەكان زیاتر دەبن، پێشم باشە یاریگای یانەكان چاك بكرێت، چونكە بەهێزیی و باشیی خولیش پەیوەستە بە باشی یاریگاكان چونكە بەشێك لە یاریگاكانی یانەكان زۆر خراپن هی ئەوە نییە یارییان تێدا ئەنجام بدرێت.
-هەستێكی یەكجار خۆشم هەبوو چونكە بۆ دووەم جارە ئەم خەڵاتە دەبەمەوە كە باشترین گۆڵپارێز لەسەر ئاستی كوردستان بۆ من دەستكەوتێكی گەورەیە وام لێدەكات زیاتر گرنگی بە ئاست و تواناكانی خۆم بدەم وەكو گۆڵپارێز لەنێو یاریگاو بەردەوامبم لە كێبڕكێ كردن لەگەڵ ئەوانی تر.
- لە قۆناغی یەكەمدا ئاستی ئێمە زۆر باش بوو، بەڵام بە ڕاگرتنی یاریزانێكمان و دوورخستنەوەی پیشەگەرێك لەلایەن دەستەی كارگێڕیی یانەی زاخۆ، بۆیە لە قۆناغی دووەم ئاستمان وەكو پێوست نەبووە.
* هەتاكەی چاوەڕوانی ئەوە دەكەیت كە لە یانەی زاخۆ بە یاریزانی سەرەكی یاریت پێبكەن لەخولی عێراقی، لەئێستادا زۆر جار بە یەدەگی دەبینرێی ؟
- ئەوەی ڕاستی بێت ئەوە بەرنامەی خۆم دامناوە بۆ ئەمساڵ كە قسە لەسەر ئەم بابەتە بكەم لە دەستەی كارگێڕیی یانەكەمان كە ئاستم باشە بۆچی یەدەگ بم لەخولی عێراقی.
- چەند یانەیەك پەیوەندیان پێوە كردم بۆ یاری كردنم لە ریزی یانەكانیان، بەڵام من لە نێوان هەموویان یانەی زاخۆم هەڵبژارد بۆ یاری كردن.
- لە یانەی زاخۆ هیچ كێشەیەكی ئەوتۆمان نییە شایەنی باس كردن بێت، سوپاس بۆ دەستەی كارگێڕی كە هاوكاری باشی ئێمەن.
- هیواو ئاواتم ئەوەیە بتوانم ببمە گۆڵچیی سەرەكیی یانەی زاخۆ لە خولی نایابی عێراقی و بەهەوڵ و ماندووبوونی خۆشم ئەم هیوایەم دەهێنمە دی.
- هەوڵدەدەم زیاتر ئاست و توانای خۆم بەرەو پێش ببەم و پارێزگاری لەم نازناوە بكەم، چونكە ئێستا هەموو كوردستان چاویان لە منە.
- ئەو كات سەیری بارودۆخی یانەكەم دەكەم و بڕیاری خۆم دەدەم، چونكە ئەمساڵ لەبەر باردۆخی ئاسایشی عێراق نەمتوانی گرێبەستی یانەیەكی گەورەی عێراق واژوو بكەم، ئەگەر نا یانەی زۆر گەورە هەبوون گرێبەستیان لەگەڵ بكەم.
- گۆڵكاری بەتوانا لە خولی كوردستان زۆرن منیش حیساب بۆ هەموو هێرشبەرێك دەكەم لە هەر یانەیەك بێت.
- بەدەست هێنانی نازناوی دووجار باشترین گۆڵپارێزی لەسەر ئاستی كوردستان و بەدەست هێنانی دووجامی كوردستان لەگەڵ زاخۆ ئەمانە یادەوەریی خۆشن لای من.
