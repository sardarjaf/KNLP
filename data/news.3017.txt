ئاژانسی ئەسیۆشەیتد پرێس لەهەواڵێكیدا بڵاویكردووەتەوە" بەرپرسی باڵای لیژنەی مافی مرۆڤ لەنەتەوەیەكگرتووەكان زەید رەعد ئەلحسێن رایگەیاندووە" هێزە ئەمنییەكانی توركیا لەماوەی سەر گەمارۆی شاری جزیرەی باكوری كوردستان زیاتر لە 100 كەسیان بەزیندوویی سوتاندووە‌و ئەوانیش دەستیان بەلێكۆڵینەوە كردووە.
لە 14ی كانونی یەكەمی 2015 تا 12ی ئادار قەدەغەی هاتووچۆ لەلایەن وەزیری ناوخۆی توركیا لەشاری جزیرەی‌ سەر بەپارێزگای شرناخ لەباكوری كوردستان راگەیەندراوەو بۆرووبەڕووبوونەوەی چەكدارانی پەكەكە بەتانك‌و تۆپ و چەكی قوڕس و فڕۆكە هێرشی كردووەتە سەر شارەكەو بە دەیان هاوڵاتی كورد لەژێرزەمینەكانی ئەوشارەدا شەهیدو برینداربوون.
كۆمەڵەی مازڵومدەرمافی مرۆڤی توركیاش (MAZLUMDER) - لەراپۆرتێكیدا ئەوەی خستووەتەڕوو" لەگەڕەكی جودی شاری جزیرە‌و لەسێ ژێرزەمیندا 139 تا 187 هاوڵاتی كورد شەهیدبو‌ون و زیاتر لە 266 هاوڵاتیش كوژراون.
