لەشاری سلێمانی، ماركێت و هەزران بازاڕێك بەهۆی بوونی خواردەمەنی و كاڵای ماوەبەسەرچوو، لەلایەن لیژنەی تەندروستییەوە داخران و بەبڕێك پارەش سزادران.
لەشكر حەمید، سەرپەرشتیاری لیژنەی تەندروستی و خۆراك لە بەشی پشكنین و بەدواداچوونی بەڕێوەبەرایەتی گشتی تەندروستی سلێمانی، بە  SNNی راگەیاند: ئەمڕۆ 29ی ئابی 2017، لیژنەكەمان لەمیانەی بەسەركردنەوەی ماركێتەكانی سنووری هەواری شار، پشكنینی بۆ ماركێتی (هاوڕێیان) و هەرزان بازاڕی (ویژدانی شارەكەم)ی كردو  دەستی بەسەر زیاتر لە هەزار پارچە خۆراك و مەوادی جوانكاری و بۆیاخ و شامپۆی ماوەبەسەرچوودا گرت.
