توگبا هەجەر بچووکترین پەرلەمانتاری پەرلەمانی تورکیایە کە خەڵکی شاری وانی باکووری کوردستانە و کوردە.
توگبا هەجەر تەمەنی 25 ساڵە و رۆژی پێنج شەممە 18ی حوزەیران لۆگۆی حەسانەی پەرلەمانتاری وەرگرت، هەورەها هەدەپە تاكە لیست بوو کە کۆتای ژنان و پیاوان بەیەکسانی پێشکەش کرد و لەبەرچاوی گرت.لە 80 پەرلەمانتاری هەدەپە 31 پەرلەمانتار ژنن.
توگبا هەجەر ساڵی 1989 لەناوچەی ئەرجیش لەشاری وانی باکووری کوردستان لەدایک بووە.
خوێندنگەی سەرەتایی و ناوەندی لەگوند تەواو کردوە و دوا ناوەندیش لەکارابووک تەواوکردوە.
توگبا هەجەر ساڵی 2012 لەبەشی تەندروستی زانکۆی ئەنقەرە تەواوکردوە.
هاوکات لەبەشی دادی زانکۆی ئەندۆل پەروەردەی بینیوە، بەرلەوەی ببێتە پەرلەمانتار لەناوچەی ئەرجیشی شاری وان مامۆستایەتی دەکرد.
رۆژی پێنج شەممە 18ی حوزەیرانی 2015 کۆمسیۆنی باڵای هه‌ڵبژاردنه‌کانی تورکیا ئه‌نجامی هه‌ڵبژاردنه‌ گشتییه‌که‌ی ٧ی حوزه‌یرانی ڕاگه‌یاند و له‌ ئێستادا هه‌موو چاوه‌کان له‌سه‌ر یه‌که‌م کۆبوونه‌وه‌ی په‌رله‌مانی تورکیایه‌ که‌ له‌ ٢٣ی ئه‌م مانگه‌دا کۆده‌بێته‌وه‌.
به‌پێی ئه‌نجامه‌ فه‌رمییه‌کانی کۆمسیۆنی باڵای هه‌ڵبژاردنه‌کانی تورکیا به‌شداری ده‌نگده‌ران له‌سه‌دا، ٨٣.٩٣ بووه‌ و ڕێژه‌ی ده‌نگی پارته‌کانیش به‌م شێوه‌یه‌ بووه‌: پارتی دادو گه‌شه‌پێدان ئاکه‌په‌ له‌سه‌دا، ٤٠.٦٦ پارتی گه‌لی کۆماری جەهەپە له‌سه‌دا ٢٥.١٣و پارتی بزوتنه‌وه‌ی ناسیۆنالیستی مه‌هه‌په‌ له‌سه‌دا، ١٦.٤٥و پارتی دیموکراتی گه‌لان هه‌ده‌په‌ توانیویه‌تی له‌سه‌دا، ١٢.٩٦ی به‌ده‌ست بهێنێت، ژماره‌ی کورسییه‌کانی په‌رله‌مانیش به‌مشێوه‌یه‌یه‌ ئاکه‌په‌ ٢٥٨ کورسی له‌کۆی ٥٥٠ کورسی په‌رله‌مان و جه‌هه‌په‌ ١٣٢ کورسی و هه‌ریه‌که‌ له‌ مه‌هه‌په‌ و هه‌ده‌په‌ ٨٠ کورسییان به‌ده‌ست هێناوه‌.
بڕیاروایه‌ ڕۆژی ٢٣ی حوزه‌یرانی 2015 په‌رله‌مانی تورکیا کۆببێته‌وه‌، بەگوێرەی یاسای تورکیا، بەتەمەنترین پەرلەمانتار سەرۆکایەتی یەکەمین دانیشتنی پەرلەمان دەکات، هەروەها بۆ ئەمەش دەنیز بایکال بەتەمەنترین پەرلەمانتاری جەهەپە سەرۆکایەتی یەکەمین دانیشتن دەکات.هاوکات بۆ دیوانی سەرۆکایەتیش 6 کەس لەبچووکترین پەرلەمانتار دانیشتنەکە بەرێوەدەبەن.
توگبا هەجەریش لەسەر لەسەرناوی هەدەپە دایوانەکەدا بەشدار دەبێت.
