لەیاریی لوتکەی کۆمەڵەی سێیەمی پاڵەوانێتی کۆپا ئەمریکا، هەردوو هەڵبژاردەی بەرازیل و کۆڵۆمبیا لە نێو یاریگای مۆنۆمێنتال دەیڤد ئارێلانۆ لە شاری سانتیاگۆ ڕووبەڕووی یەکتر بوونەوە.
هاوڕێیانی ڕادمێل فالکاو لە یاریی یەکەمیاندا دوچاری شکستیکی چاوەڕوان نەکراو هاتن بەرامبەر ڤەنزوێلا بۆیە یارییەکە بۆ ئەوان مان و نەمان بوو و هەرچی لە توانایاندا بوو پێشکەشیانکرد و لە ئەنجامدا توانیان بەرازیل دوچاری شکست بکەنەوە بە گۆڵێکی بێ وەڵام.
تەنها گۆڵی یارییەکە یاریزان ئیلیکۆ مۆریلۆ لە خولەکی ٣٦ی تایمی یەکەمدا تۆماریکرد و سێ خاڵی گرنگی پێشکەش وڵاتەکەی کرد.
جێی ئاماژەیە لەگەڵ فیکەی کۆتایی یارییەکەدا گرژو ئاڵۆزییەکی زۆر لە نێوان یاریزانانی هەردوو هەڵبژاردەدا دروست بوو و بەهۆیەوە داوەری یارییەکە کارتی سوری بەڕووی نێیمار دا سیلڤا لە بەرازیل کارلۆس باکا لە کۆڵۆمبیا بەرز کردەوە.
