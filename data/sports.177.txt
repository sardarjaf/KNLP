تیپی کاراتی سەیدسادق مەشقو ڕاھێنانەکانی دەست پێکردە بۆ بەشداریکردن، لەسێیەمین پاڵەوانێتی دۆستانەیی نێودەڵەتی میللەتان کە نزیکەی ٢٠ وڵات بەشدارە تێیداو ١٢ی ئەم مانگەی لەشاری کرماشان دەست پێدەکات.
حەمید حەمەئەمین ڕاھێنەر و سەرپەرشتیاری گشتی تیپی کاراتی سەیدسادق لەلێدوانێکدا بە SNNی ڕاگەیاند":بڕیارە ١١ی ئەم مانگە،تیپی کاراتی سەیدسادق بە ١٥ یاریزانەوە بەڕێبکەوێت بۆ بەشداریکردن لەپاڵەوانێتیەکی نێودەوڵەتی ،کەلەسەر ئاستی وڵاتان لەشاری کرماشانی ڕۆھەڵاتی کوردستان کراوەتەوە،لە ئێستاشدا خەریکی مەشقو ڕاھێنانین" وتیشی:پاڵەوانێتیەکە سێیەمین پاڵەوانێتی دۆستانەیی نێودەڵەتی میللەتانە پاڵەوانێتیەکی ئۆپنی ئاسیایی جیھانیە، نزیکەی ٢٠ وڵات بەشدارە تێیدا.
ئاماژەی بەوەشدا"لەڕێگەی یانەی سەیدسادقەوە،چەند یانەیەکی دیکە لەناوچەکانی ناوەڕاستو خواروی عێراقەوە بەشداری لەپاڵەوانێتیەکەدا دەکەن،کە ماوەی چوار ڕۆژ دەخایەنێت."
ڕاشیگەیاند":دوای تەواو بوونی پاڵەوانێتیەکە،لە مەراسیمێکی گەورەدا یەکێتیەکی کاراتی فۆتۆکان لە عێراق دادەمەزرێت،،سەرۆکایەتی ڕێکخراوەکەش دەدرێت بەیانەی سەیدسادق.
ئەوەشی وت:"سەبکی فۆتۆکان سەبکێکی جیھانیو بەھێزە ١١٨ وڵات بەشدارە تێیدا ساڵانەش چەندین پاڵەوانێتی گەورەی تێدا دەکرێتەوە.
