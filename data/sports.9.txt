یانەی مانچستەر یونایتدی ئینگلیزی لەبەرامبەر دەستبەردار بوون لە دەیڤد دی خیای گۆڵپارێزیان بۆ یانەی ڕیال مەدرید داوای سێرجیۆ ڕامۆسیان كردووەو بەپێی ڕاپۆرتە هەواڵییەكانی ئینگلتەرا هەردوولا لە ڕێككەوتن نزیك بوونەتەوە.
ڕۆژنامەی گاردیان ئاشكرایكردووە كە ئیدارەی یانەی ڕیال مەدرید گرێبەستێكی فەرمیان پێشكەش شەیتانە سورەكان كردووە بۆ كڕینی دی خیا بە بڕی ١٨ ملیۆن پاوەند، بەڵام لە وەڵامدا ئیدارەی مان یونایتد جەختیان لەوە كردووەتەوە كە تەنها لەبەرامبەر سێرجیۆ ڕامۆسدا دەستبەرداری گۆڵپارێزەكەیان دەبن.
لای خۆیەوە ڕۆژنامەی 'AS'ی نزیك لە یانە شاهانەكە ئاماژەی بەوەدا كە ڕامۆس دەیەوێت لەم هاوینەدا سانتیاگۆ بێرنابیۆ جێبهێڵێت و پێدەچێت فێلۆرێنتیۆ پێرێزیش ڕێگری لێ نەكات.
