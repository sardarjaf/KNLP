سەرۆكی دەستەی وەبەرهێنانی هەرێمی كوردستان رێبوار خەلیل لە كۆنگرەكە رایگەیاند "لە ئێستادا تەنیا مۆڵەتی وەبەرهێنان بۆ سێكتەری نیشتەجێبوون نادرێ بەڵام بە هەموو بوارەكانی دیكە ئێمە یارمەتیدەرین و هەروەها زیاتر ئامانجی ئێمە ئەوەیە كە كارەكانی رۆتین لە وەرگرتنی پڕۆژكانی وەبەرهێنان كەم بكەینەوە و خۆمان ببین بە خاوەنی ماستەر پلانێكی تایبەتی وەبەرهێنان وەكو وڵاتانی دیكە و هەروەها زیاتر هەوڵ دەدەین یاسای وەبەرهێنان هەموار بكەینەوە و ئەو یاسایە دابنێن كە لەگەڵ واقعی ئێستای هەرێمی كوردستان بگونجێت و هەروەها هانی بانكەكانی هەرێم دەدەین تا پاڵپشتی وەبەرهێنەران بن".
سەرۆكی دەستەی وەبەرهێنان باس لەو كرد كە "14 كۆمپانیا دەخرێنە لیستی رەشەوە و پڕۆژەكانیان دەدرێنە كۆمپانیاكانی دیكە و هەروەها ئەوانەی كە لە پڕۆژەكانیان كاری خزمەتگوزارییەكانیان تەواو نەكردووە، ئێمە دەست بە سەر قیستەكانیان دادەگرین و بە پارەی ئەوان ئەو پڕۆژانە تەواو دەكەین".
