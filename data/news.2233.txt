ئەمڕۆ ئەنجومەنی پارێزگای كەركوك كۆبوونەوەی ئاسایی خۆی ئەنجامداو لەسەرەتای كۆبوونەوەكەشدا د.
نەجمەدین كەریم پارێزگاری كەركوك داوای لە ئەنجومەنەكە كرد ڕای خۆیان سەبارەت بەپرسی بەشداری پارێزگاكە لەریفراندۆمی هەرێمی كوردستان دەرببڕن، دواتریش سەرۆكی ئەنجومەنەكە بڕیاریدا ئەو پرسە بخاتە دەنگدانەوە و بەزۆرینەی دەنگی ئەندامان بڕیاردرا شاری كەركوك شانبەشانی هەرێمی كوردستان بەشداری لەریفراندۆمدا بكات.
بەر لەدەستپێكردنی پرۆسەی دەنگدانەكەش نوێنەری بەشێك لە عەرەب و توركمان و كەمایەتیەكانی ئەنجومەنەكە ووتەیان پێشكەشكرد و داوایانكرد: شاری كەركوك شانبەشانی هەرێمی كوردستان ریفراندۆمی تێدا ئەنجام بدرێت و ئاماژەیان بەوەكرد: وەك كەمینەكان پێیان وایە لەگەڵ هەرێمی كوردستان زیاتر ژیانیان پارێزراوە.
دوای كۆتایی هاتنی كۆبوونەوەكەش لیستی برایەتی كەركوك لەكۆنفرانسێكی ڕۆژنامەوانیدا داوایانكرد كۆمسیۆن ئامادەكارییەكان بۆ بەشداری كەركوك لەریفراندۆم دەست پێ بكات و ڕاشیانگەیاند: حكومەتی ناوەندی ویستی جێ بەجێكردنی ماددەی 140 و بەدیهێنانی خواستەڕەواكانی خەڵكی شارەكەی نیە.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
