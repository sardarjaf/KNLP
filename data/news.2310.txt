سەرۆك كۆماری توركیا رایگەیاند، ئەگەر پارتی دادوگەشەپێدان و پارتە ئۆپۆزسیۆنەكان بۆ پێكهێنانی حكومەتی هاوپەیمانی رێكنەكەون، بەڕێوەچوونی هەڵبژاردنی پێشوەخت بە دوور نازانێت.
ئاژانسی رۆیتەرز لەزاری رەجەب تەیب ئەردۆگان سەرۆك كۆماری توركیا بڵاویكردەوە، ئەگەر پارتی دادوگەشەپێدان و پارتە ئۆپۆزسیۆنەكانی دیكە بۆ پێكهێنانی حكومەتی ئیتلافی رێكنەكەون، ئەوە دەبێت هەڵبژاردنی پێشوەخت بكرێت.
سەرچاوەكانی باس لەوە دەكەن، كە بەهۆی مەرجی پێشوەختەی دادو گەشەپێدان و دروستكردنی فشار لەسەر لایەنەكانی دیكە، پێناچێت حكومەتی توركیا بەئاسانی پێكبهێنرێت.
بە پێی دەستووری توركیا ئەگەر پارتی براوەی یەكەم نەیتوانی لەماوەی دیاریكراو حكومەت پێكبهێنێت و حزبەكانی دیكەش ئامادەی هاوپەیمانی نەبوون، پێویستە هەڵبژاردنی پێشوەخت ئەنجامبدرێت.
