به‌ڕێوه‌به‌رایه‌تی ڕه‌گه‌زنامه‌و باری شارستانی سلێمانی ئاشكرایده‌كات، له‌ئێستادا هه‌موو ئه‌وكه‌سانه‌ی‌ خاوه‌نی‌ پاسپۆرتی‌ عیراقین ده‌توانن به‌بێ‌ ڤیزا سه‌ردانی 28 وڵات بكه‌ن، له‌په‌یامێكیشدا بۆ هاوڵاتیان، ناوی‌ سه‌رجه‌م ئه‌و وڵاتانه‌ ئاشكراده‌كات كه‌ به‌بێ‌ ڤیزا ده‌توانرێت گه‌شتیان بۆ بكرێت.
به‌گوێره‌ی ڕاگه‌یه‌نراوێكی به‌ڕێوه‌به‌رایه‌تی ڕه‌گه‌زنامه‌و باری شارستانی سلێمانی كه‌ له‌په‌یجی تایبه‌تی خۆی له‌تۆڕی‌ كۆمه‌ڵایه‌تی‌ فه‌یسبوك بڵاویكردۆته‌وه‌ تێیدا ئه‌و هاوڵاتیانه‌ ئاگادارده‌كاته‌وه‌ كه‌ خاوه‌نی پاسپۆرتی عیراقین، "ده‌توانن به‌بێ وه‌رگرتنی ڤیزای پێشوه‌خته‌، سه‌ردانی ژماره‌یه‌ك له‌وڵاتانی عه‌ره‌بی و جیهان بكه‌ن كه‌ ژماره‌یان 28 وڵاته‌و هه‌ندێكیان له‌كاتی گه‌یشتن بۆ‌ فڕۆكه‌خانه‌ ڤیزایان پێده‌درێت".
