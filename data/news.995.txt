شه‌وی‌ رابردوو له‌ گوندێكی‌ سه‌ر به‌ شاری‌ به‌عقوبه‌ ئۆتۆمبێلێكی‌ بۆمبڕێژكراو خۆی‌ كرد به‌ناو ماڵێكدا كه‌ ئه‌ندامان و پیاوماقوڵانی عه‌شیره‌تی‌ ئه‌لنه‌دای‌ تێدا كۆبوونه‌وه‌، دوای ته‌قینه‌وه‌ی‌‌ نزیكه‌ی‌ په‌نجا كه‌س بوونه‌ قوربانیی‌.
كه‌ریم عه‌لی‌ ئاغا، جێگری‌ یه‌كه‌می‌ پارێزگای‌ دیاله‌ به‌ خه‌ندانی‌ راگه‌یاند: ""كاتژمێر 9ی‌ شه‌وی‌ رابردوو سێشه‌ممه‌ 23 ی‌ حوزه‌یران، پیاوماقوڵان و ئه‌ندامانی‌ عه‌شیره‌تی‌ ئه‌لنه‌دا له‌ ماڵی‌ شێخ موتڵه‌گ له‌ گوندی‌ ئه‌لنه‌دای‌ نێوان به‌له‌دروز- مه‌نده‌لی‌، كۆبوونه‌وه ‌و سه‌رقاڵی‌ گفتوگۆ بوون، له‌وكاته‌دا ئۆتۆمبێلێكی‌ بۆمبڕێژكراو خۆی‌ كردووه‌ به‌ناو ماڵه‌كه‌دا و ته‌قییه‌وه‌ " .
جێگری‌ یه‌كه‌می‌ پارێزگای‌ دیاله‌ ئه‌وه‌شی‌ خسته‌ڕوو، كۆبوونه‌وه‌ی‌ ئه‌ندامانی‌ ئه‌و عه‌شیره‌ته‌ به‌مه‌به‌ستی‌ دانانی‌ رێوشوێنێك بووه‌ بۆ ئازادكردنی‌ (شێخ موتڵه‌گ) كه‌ یه‌كێك له‌ پیاوماقولاَنی‌ ئه‌و عه‌شیره‌ته‌ بووه ‌و سێ رۆژ له‌مه‌وپێش له‌لایه‌ن تیرۆریستانی‌ داعشه‌وه‌ رفێنرابوو.
كۆبوونه‌وه‌كه‌ش هه‌ر له‌ ماڵی‌ ناوبراودا بووه‌.
ئاماژه‌ی‌ به‌وه‌شدا، (ئه‌لنه‌دا) عه‌شیره‌تێكی‌ سوننه‌ مه‌زهه‌به‌، رفاندنی‌ شێخ موتڵه‌گ و ئه‌و ته‌قینه‌وه‌یه‌ش له‌ به‌رانبه‌ر هاوكارییكردنی‌ ئه‌و عه‌شیره‌ته‌ بووه‌ بۆ هێزه‌ ئه‌منییه‌كانی‌ حكومه‌تی‌ عیراق.
