مەسعود بارزانی بڕیاری دەستگیرکردنی بۆ گەورە بازرگانێکی بواری بەرھەمھێنانی نەوتی ھەرێمی کوردستان دەرکرد، میدیاکانی پارتیش دەڵێن:"ئەو گەورە بازرگانەی بواری نەوت، ھاوسەرەکەی ئاشتی ھەورامیە".
بەگوێرەی میدیایەکی پارتی دیموکراتی کوردستان، ئەمڕۆ سێشەممە مەسعود بارزانی، لەچوارچێوەی بڕیارەکانی چاکسازیدا، بڕیاری دەستگیرکردنی بۆ گەورە بازرگانێکی بواری بەرھەمھێنانی نەوتی ھەرێمی کوردستان دەرکردوە.
چراخان ڕەفیق ھاوسەری ئاشتی ھەورامی وەزیری سامانە سروشتییەکانە، بەڵام ماوەیەک لەمەوبەر ناوبراو ڕایگەیاندبوو، چەند مانگێکە لەئاشتی ھەورامی جیابۆتەوە.
