بڕیاردەری لیژنەی دارایی ئەنجومەنی نوێنەران ئاشکرای کردوە، حکومەتی عێراق بەو وقەرزانەی لە سەردەمی رژێمی پێشووەوە کردویەتی، تا ئێستا (٨١) ملیار دۆلار قەرزدارە.
ئەحمەد حاجی رەشید بڕیاردەری لیژنەی دارایی ئەنجومەنی نوێنەران لە بەراوردێکدا لە نێوان قەرزەکانی عێراق و ھەرێمی کوردستان رایگەیاندوە، عێراق بڕی (١٥)ملیارو ٥٠٠ ملیۆن دۆلار قەرزداری وڵاتانە کە نزیکەی (١٢)ملیاری قەرزی پێشوی سەردەمی ڕژێمی بەعسە، بڕی (٣) ملیاریشی قەرزی دوای روخانی رژێمی پێشوە، ھەروەھا بڕی(٤٠) ملیارو(٧٠٠) ملیۆن دۆلاری دەوڵەتانی کەنداو قەرزدارە کەبەتێکرا دەکاتە(٥٦) ملیارو (٢٠٠) ملیۆن دۆلار، ئەحمەد حاجی رەشید ئاماژەی بۆ ئەوەشکردوە، قەرزە ناوخۆییەکانی عێراق نزیکە (٢٨) ترلیۆن و (١٠٠)ملیار دینارەو بەم دوایانەش نزیکەی(٢) ترلیۆنی تری ھاتۆتە سەر کە بەتێکرا عێراق بڕی نزیکەی(٨١) ملیار دۆلار قەرزدارە.
