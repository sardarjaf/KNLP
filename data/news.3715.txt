هێرشە ئاسمانیەكانی سوپای میسر لە بیابانی سینا، كوژرانی دەیان تیرۆریستی داعشی لێكەوتەوە و سەرۆكی ئەو وڵاتەش سووربوونی حكومەتەكەی بۆ بەرەنگاربوونەوەی تیرۆر دووپات دەكاتەوە.
ئاژانسی سكای نیوز لە زمانی سەرچاوە سەربازیەكانی میسرەوە بڵاوی كردەوە فڕۆكە جەنگیەكانی سوپای ئەو وڵاتە بەرەبەیانی رۆژی شەممە زنجیرەیەكی هێرشیان دژی بنكەكانی دەوڵەتی ئیسلامی لە باشووری شاری شێخ زوید لە ناوچەی سینا ئەنجامداوەء بەهۆیەوە زیاتر لە سی تیرۆریستی ئیسلامی كوژراونء دەیانی دیكەشیان بریندار بوون.
عەبدولفەتاح سیسی سەرۆكی میسر بە لەبەركردنی جلی سەربازیء ئامادەبوونی لە بیابانی سینا، پێداگریی وڵاتەكەی لەسەر بەرەنگاربوونەوەی تیرۆر دووپات كردەوەء ئاشكرایكرد هێرشی تیرۆریستە ئیسلامیەكان بۆ سەر میسر لە دەرەوەی ئەو وڵاتەوە پیلانی بۆ دارێژرابوو و راشیگەیاند هێزە ئەمنیەكانیان لە ئێستادا بارودۆخەكەیان بەتەواوی كۆنترۆڵ كردووە.
هاوكات سوپای ئیسرائیل رایگەیاند تیرۆریستانی داعش سێ مووشەكیان ئاراستەی خاكی ئەو وڵاتە كردووە، بەڵام هیچ زیانێكی گیانیی بەدوادا نەهاتووە.
سوپای ئیسرائیل، گرووپی حەماس بە هاوكاریكردنی داعش تۆمەتبار دەكاتء دووپاتی كردەوە كە سەرجەم رێگاكانی گوزەركردنی نێوان میسرء ئیسرائیل دادەخات.
بەیعەت پێدانی گرووپی ئیسلامیی ئەنسارۆلشەریعە بە تیرۆریستانی دەوڵەتی ئیسلامی پێگەی داعشی لە میسر بەهێزركدووە و رۆژی چوارشەممەی رابردوو زنجیرەیەك هێرشیان دژی سوپای میسر ئەنجامدا كە كوژرانی نزیكەی سەد سەربازی میسریان لێكەوتەوە.
