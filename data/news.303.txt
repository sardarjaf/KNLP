بەڕێوەبەرایەتی پۆلیسی گەرمیان راگەیەندراوێك بڵاودەكاتەوەو هاووڵاتیان لەمەترسی بوونی دۆلاری ساختە ئاگاداردەكاتەوەو دەڵێت" هاووڵاتیان و كڕیار و فرۆشیارانی شاری كەلار و ناوچەی گەرمیان ئاگادار دەكەینەوە بڕێك دۆلاری ئەمریكی ساختە خراوەتە بازاڕەوە، ئەمەش بەتایبەت ئەو شۆفێرانە بەكاری دەهێنن، كە هاتووچۆی نێوان شارەكان و ناوچە سنوورییەكان هەرێمی كوردستان لەگەڵ وڵاتانی دراوسێ دەكەن.
لەراگەیەنراوەكەدا هاتووە" هاووڵاتیانی خۆشەویست ئاگادار دەكەینەوە، لەكاتی كڕین و فرۆشتندا بەوریاییەوە مامەڵە بكەن و گومانیان لەهەركەسێك هەبوو، كە كڕین و فرۆشتن بەو دراوە ساختەیەوە دەكات، دەم و دەست تیمەكانی پۆلیسی 104 گەرمیانی لێ ئاگاداربكەنەوە.
