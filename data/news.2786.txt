سێما سێكچین تەمەن هەژدە ساڵان خوێندكاری ئامادەییە و لە ئامەد دەژیت، دوكانێكی بچووكی لە نزیك ماڵی خۆیان كردووەتەوە بۆ دروستكردنی پردی هاوسۆزی لەنێوان خەڵك.
خەڵكی ئەوێ جل و بەرگ و پێڵاو و كتێب و شتی تر هی خۆیان كە پێویستیان پێی نییە بە پاك و خاوێنی دەبەنە دوكانەكەی سێما تاوەكو كەسانێك سودی لێ ببینن كە پێویستیان پێی هەی.
هەڵمەتەكە لەسەر بنەمای دروستكردنی هاوبەشیكردن و هاوسۆزیكردنێكی دوورمەودا راگەیەندراوە، كە ئامانج لێی یارمەتیدانی ئەو خانەوادانەیە كە بوونەتە قوربانی شەڕی دوایی دەوڵەت، بەشێوەیەكی سەرەكی خەڵكی ناوچەی سووری ئامەد.
سێما سێكچین هەر رۆژ بەیانیان زوو دوكانەكەی دەكاتەوە تا ئێوارە، خۆی لەوێ دادەنیشی بە دەستێكی وانەكانی خۆی دەخوێنێت و بەدەستێكی تریشی خەریكی بەرخودانە بۆ راگەیاندنی پڕۆژەكە بە خەڵكانی زیاتر.
سێما سێكچین لە لێدوانێكی بۆ ئاژانسی فورات نیوز رایگەیاندووە" دەسپێشخەری پڕۆژەكەی وەك هەنگاوێكە بۆ هاوسۆزی لەبەرامبەر بەهاناوەچوونی قوربانیانی دوایین شەڕی سەپێنراوی سەر باكووری كوردستان.
