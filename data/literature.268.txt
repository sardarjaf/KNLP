پێاوێك له‌ یه‌كێك له‌ سبه‌ینه‌ سارده‌كانی مانگی كانوونی دووه‌م له‌ ده‌روازه‌ی وێستگه‌یه‌كی تۆنیلی میترۆ له‌ واشنتۆن وه‌ستاو كه‌وته‌ ژه‌نینی كه‌مانه‌كه‌ی .له‌ماوه‌ی 45 خوله‌كدا شه‌ش پارچه‌ مۆسیقای مۆسیقا ژه‌نی گه‌وره‌ یۆهان سباستیان باخ-ی ژه‌ند .
له‌به‌ر هه‌ڵبژاردنی كاتێكی جه‌نجاڵیش بۆ ژه‌نینه‌كه‌ی, چاوه‌ڕوان ده‌كرا به‌لای كه‌م هه‌زاران كه‌س به‌لایدا ره‌ت ببن .
له‌سێ‌ خوله‌كی یه‌كه‌مدا پیره‌ مێردێك تێبینی ئه‌وه‌ی كرد كه‌یه‌كێك مۆسیقا ده‌ژه‌نێ‌ .
هه‌نگاوه‌كانی هێواش كرده‌وه‌و كه‌مێك وه‌ستا .
پاشان ده‌ستی به‌ رۆیشتن كرده‌وه‌ .
دوای كه‌مێك مۆسیقا ژه‌نه‌كه‌ یه‌كه‌م دۆلاری له‌ ئافره‌ تێكه‌وه‌ پێدرا .
كه‌ به‌ بێ‌ ئه‌وه‌ی بۆ بیستنی بوه‌ستێ‌ .
پاره‌كه‌ی بۆ هه‌ڵدا .
دوای ئه‌وه‌ پیاوێك پاڵی به‌ یه‌كێك له‌ ستوونه‌كان داو بۆ ماوه‌ی 5 خوله‌ك گوێی له‌ مۆسیقاكه‌ گرت ,ئینجا سه‌یری كاتژمێره‌كه‌ی كردو به‌ره‌و میترۆكه‌ رۆیشت .
یه‌كه‌م مرۆڤیش كه‌ به‌ جیددی و و ئاگاییه‌وه‌ گوێی لێگرت منداڵێك بوو له‌ته‌مه‌نی سێ‌ ساڵیدا .دایكی زۆر به‌په‌له‌ بوو .
به‌ڵام منداڵه‌كه‌ سوور بوو ماوه‌یه‌كی زیاتر بمێنێته‌وه‌ .
هه‌رچه‌نده‌ سه‌ركه‌وتن بۆ دایكه‌كه‌ بوو .
كه‌منداڵه‌كه‌ی له‌دواوه‌ی راكێشا ئه‌گه‌رچی ئه‌و هه‌ر ئاوڕی ده‌دایه‌وه‌ .
تا مۆسیقا ژه‌نه‌كه‌ی لێ‌ ون بوو .
ئه‌و مه‌سه‌له‌یه‌ له‌گه‌ڵ چه‌ندین منداڵدا دووباره‌ بۆوه‌.
كه‌سه‌رجه‌م باوكه‌كان به‌بێ‌ جیاوازی زۆر به‌په‌له‌ بوون .
وه‌منداڵه‌كانیان ناچارده‌كرد له‌سه‌ر رۆیشتن به‌رده‌وام بن.
وه‌نه‌یان ده‌توانی له‌ 3 خوله‌ك زیاتر ئارام بگرن.
داهاتی مۆسیقا ژه‌نه‌كه‌ له‌ماوه‌ی 45 خوله‌ك ته‌نها 32 دۆلار و 6 ته‌ماشا كه‌ر بوو .
كاتێك كه‌له‌ ژه‌نینه‌كه‌ش بۆوه‌ كه‌س نه‌بوو چه‌پڵه‌ی بۆ لێبدا و هانی بدا له‌سه‌ر ژه‌نینه‌كه‌ به‌رده‌وام بێ‌ .
ته‌نها ئافره‌تێك نه‌بێ‌ .
كه‌گوتی له‌ رۆژی پێشتر بینیومه‌ و ئه‌و ته‌نها كه‌س بوو كه‌وه‌ستاو گوێی لێگرت و سه‌رسامی خۆی به‌ ژه‌نینه‌كه‌ ده‌ربِری .
ناوی مۆسیقا ژه‌نه‌كه‌ جۆشوا بێل –ی هونه‌رمه‌ندی ئه‌مه‌ریكی ناودار بوو .
ئه‌زموونه‌كه‌ی  وێستگه‌كه‌ش به‌ته‌واوه‌تی به‌كامیرایه‌كی ڤیدیۆ له‌لایه‌ن رۆژنامه‌ی واشنتۆن پۆست تۆماركرا .
بیل_یش سێ‌ رۆژ پێشتر له‌سه‌ر شانۆی بۆستن مۆسیقای ژه‌نیبوو .
كه‌سه‌ره‌ڕای گرانی نرخی بلیته‌كه‌ی .
كه‌100 دۆلار بوو .
به‌ڵام هۆڵه‌كه‌ پڕی خه‌ڵك بوو .
بێل له‌وێستگه‌كه‌ وه‌كو سه‌ر شانۆی بۆستن ئامێری كه‌مانه‌كه‌ی ژه‌نیبوو كه‌له‌ جۆری سترادیفاریۆس بوو كه‌ نرخه‌كه‌ی ده‌گاته‌ سێ‌ ملیۆن دۆلار .
هه‌روه‌ك زانراویشه‌ كه‌ سترا دیفاریۆس له‌ قۆناغه‌ زێڕینه‌كه‌ی 1698-1720دروستی كردوه‌ .
باشترین جۆری كه‌مانه‌ له‌ جیهانداو تا ئێستاش كه‌سێك نه‌یتوانیوه‌ كه‌مانێك به‌رهه‌م بێنێ‌ له‌ جوانكاری ده‌نگیه‌وه‌ شان له‌ شانی ئه‌وبدا .
كاتێك له‌لایه‌ن رۆژنامه‌كه‌شه‌وه‌ پرسیار له‌ بێل كرا تاهه‌ستی خۆی ده‌رباره‌ی ئه‌و ئه‌زموونه‌ ده‌ر ببڕێ‌ .
ئه‌و نائومێدی خۆی له‌و كه‌سانه‌ ده‌ر بڕیبوو كه‌ناتوانن به‌های جوانكاری كارێكی هونه‌ری بناسنه‌وه‌ .
ئه‌گه‌ر له‌ چوار چێوه‌ی سنووره‌ سروشتیه‌ بۆ داندراوه‌كه‌ی خۆی نه‌بێ‌ .به‌ پێی ئاكامی ئه‌و ئه‌زموونه‌ رۆژنامه‌وانیه‌كه‌ش كه‌ ده‌كه‌وێته‌ چوار چێوه‌ی زانستی كۆمه‌ڵناسی سه‌باره‌ت به‌ره‌فتاره‌كانی مرۆڤ.كه‌وا خه‌ڵك له‌دوو حاڵه‌تتدا گوێ‌ به‌مه‌سه‌له‌یه‌ك ناده‌ن و ئاگایان له‌ جوانی و ره‌نگینیه‌كه‌ی نی یه‌ .
یه‌كه‌میان زه‌ینیان به‌كارێكی تره‌وه‌ مژوڵ بێ‌ .
كه‌له‌و ساته‌دا له‌لای ئه‌وان زۆر له‌ پێشه‌وه‌ بێ‌ .
هه‌روه‌ك له‌ ئه‌زموونی وێستگه‌كه‌دا روویدا .
دووه‌میان قه‌ناعه‌تێكی پێش وه‌خت به‌وه‌ی كه‌ ئه‌وه‌ی له‌ وێستگه‌كانی تۆنێلی میترۆدا مۆسیقا بژه‌نێ‌ , ته‌نها مۆسیقا ژه‌نێكی رووخاوه‌و ئه‌وبه‌هره‌یه‌ی نی یه‌ تا ببێته‌ هونه‌ر مه‌ند!
ئایا منیش ده‌وه‌ستام .
تا گوێ‌ له‌ جۆشوا بێل بگرم؟
نازانم .
چونكه‌ پێم وایه‌ منیش وه‌كو هه‌ر كه‌سێكی تر ده‌كه‌وتمه‌ ژێر كاریگه‌ری ده‌وروبه‌ری سه‌پێنراوی هونه‌ر.
وه‌كو بوونی شانۆ .
نرخی بلیتی به‌رز.هتد.
ئه‌و ئه‌زموونه‌ چه‌شنی زه‌نگێكی ئاگاداركردنه‌وه‌ وایه‌ .
ئه‌گه‌ر خوله‌ كێكمان نه‌بێ‌ بوه‌ستین و گوێ‌ له‌ باشترین كه‌مانجه‌ژه‌نی جیهان بگرین .
ده‌بێ‌ چه‌ند شتی جوانی تر له‌ ژیانماندا ون ببێ‌ .
به‌ بێ‌  ئه‌وه‌ی پێی بزانین!!!!!!!!!!!!!!!!!!!!
