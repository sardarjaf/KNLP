لە ماوەی ڕابردودا پەرستارێكی ئەڵمانی بە تۆمەتی كوشتنی دوو كەس حوكمی زیندانی هەتاهەتایی بەسەردا سەپێندرا بەڵام لە ئێستادا ئەو كەسە تۆمەتبارە بە كوشتنی 84 كەسی دیكە.
ئەو پەرستارە تەمەنی 40 ساڵە و ناوی (نایلز ئێچ)ە و لەو نەخۆشخانەیەی كە كاری لێدەكرد لە ڕێگەی پێدانی ژەهرەوە لە هەردوو ساڵی 2006 و 2015دا دوو نەخۆشی كوشتوە.
كەسوكاری ئەو قوربانیانەی كە لە نەخۆشخانەكە گیانیان لەدەستداوە داوایان لە پۆلیس كردوە كە لێكۆڵینەوەی زیاتر ئەنجامبدەن.
ئەو جۆرە ژەهرەی كە دەرخواردی نەخۆشەكانی داوە دەبنە لە كاركەوتنی دڵ و پەكخستنی سوڕی خوێن.
دادوەران دەڵێن پاڵنەری تاوانبارەكە بۆ ئەنجامدانی تاوانەكەی ئەوەبوە كە لە دوایین ساتەكاندا هەوڵبدات ژیانی ئەو نەخۆشانە ڕزگار بكات كە خۆی ژەهرخواردی كردون بۆ ئەوەی خۆی وەك پاڵەوانێك دەربخات.
تاوانبارەكە لە كاتی دادگاییكردنی لە ساڵی 2015دا دانی بەوەدا نا كە لە نەخۆشخانەی دێلمەنهۆرست زیاد لە 90 كەسی ژەهرخوارد كردوە.
پۆلیس دەڵێت سەرەتای ئەو كارە دەگەڕێتەوە بۆ ساڵی 2000 لە نەخۆشخانەیەكی دیكە لە ئۆلدینبێرگ.
ستافی نەخۆشخانەكە لە ساڵی 2001دا كۆبونەتەوە بۆ تاووتوێكردنی حاڵەتەكانی مردن و هەوڵەكانی ڕزگاركردنی نەخۆشەكان لەو نەخۆشخانەیە، بەڵام هیچ ڕاپۆرتێكیان لەو بارەیە ئاراستەی پۆلیس نەكردوە.
لە چوارچێوەی لێكۆڵینەوەكاندا سەدان تۆماری پزیشكی شیكردنەوەیان بۆ كراوە و 134 تەرم لە گۆڕ دەرهێنراون بۆ پشكنینی جۆری ئەو دەرمانەی كە لە نەخۆشخانە پێیاندراوە، بەڵام كێشەی سەرەكی ئەوەبو كە هەندێك لە نەخۆشەكان لە دوای مردنیان سوتێندرابون.
جۆن كوم سەرۆكی پۆلیسی شاری ئۆلدنبێرگ دەڵێت: قورسە بە وردی بزانین چەند كەسی كوشتوە، بەڵام ئەگەری ئەوە هەیە ژمارەی كوژراوەكان زۆر زیاتر بێت.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
