فه‌لاح مسته‌فا، به‌رپرسی‌ فه‌رمانگه‌ی‌ په‌یوه‌ندییه‌كانی‌ ده‌ره‌وه‌ له‌ لێدوانێكی‌ رۆژنامه‌وانیدا رایگه‌یاند: "كوردستان نایه‌وێت به‌ هیچ شێوه‌یه‌ ده‌ستوه‌ربداته‌ ئه‌و كێشه‌یه‌ و ببێته‌ لایه‌نێك له‌و ناكۆكیانه‌ی‌ كه‌ له‌نێوان تاران و ریازدا دروستبوون".
به‌ هۆی‌ له‌سێداره‌دانی‌ شێخ نمر باقر ئه‌لنمر، پیاوی‌ ئاینی‌ شیعه‌مه‌زهه‌بی‌ سعودی‌ له‌لایه‌ن ریازه‌وه‌، ته‌وژمێكی‌ ناڕه‌زایی‌ له‌ ئێران دروستبوو كه‌ بووه‌ مایه‌ی‌ هێرشكردنه‌ سه‌ر باڵیوزخانه‌ی‌ سعودیه‌ له‌ تاران و به‌هۆیه‌شه‌وه‌، سعودیه‌ په‌یوه‌ندییه‌ دیپلۆماسییه‌كانی‌ وڵاته‌كه‌ی‌ له‌گه‌ڵ ئێران پچڕاند.
