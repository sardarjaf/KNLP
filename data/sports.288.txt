 دوور لەهەواڵەكانی چامپیۆنس لیگ، رۆناڵدینهۆی بەرازیلی و ئەستێرەی پێشوی یانەكانی بەرشەلۆنە و،میلان و، پاریس سان جێرمان وادەی وازهێنانی لەیاریكردن بەشێوەیەكی كۆتایی دیاریكرد، رۆناڵدینهۆ لەو كاتەی گرێبەستەكەی لەگەڵ یانەی بلۆ مینینزی هەڵوەشاندەوە لەساڵی 2015 و دوای 3 مانگ لەپەیوەندیكردنی بەو یانەیەوە هیچ یاریەكی رەسمی ئەنجام نەداوە و لەدوای ئەو كاتەوە تەنها بەشداری لەژمارەیەك لەیاری دۆستانەی نمایشكاری كردووە، لەكۆنگرەیەكی رۆژنامەوانیدا رۆناڵدینهۆ وتی: ساڵی داهاتوو بەیەكجاری ماڵئاوایی لە تۆپی پێ دەكەم و رەنگە لەگەڵ ئەو یانانەی یاریم بۆ كردون چەند یاریەكی ماڵئاوایی ئەنجام بدەم، ئەستێرە بەرازیلیەكە باسی لەوەشكرد: لەگەڵ وازهێنانی لە یاری تۆپی پێ دەست بەپرۆژەكانی دەكات لەبواری موزیك و قوتابخانە تایبەتیەكەی تۆپی پێ، رۆناڵدینهۆ دیارترین یاریزانەكانی تۆپی پێیە لەسەدەی رابردوو و لەكاروانی یاریكردنی توانیویەتی دوو جار خەڵاتی باشترین یاریزان لەجیهان بەدەست بهێنێت، لەگەڵ بەرشەلۆنەش نازناوی خولی یانە پاڵەوانەكانی ئەوروپای بەدەستهێناوە و لەگەڵ ئەتڵەتیكۆ مینیرۆی بەرازیلیش جامی لیپەرتادۆریسی بردۆتەوە، لەهەمان كاتدا هاوكاری هەڵبژاردەی بەرازیل بووە لەبەدەستهێنانی نازناوی جامی جیهانی 2002 ی كۆریا و ژاپۆن.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
