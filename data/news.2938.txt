ئاژانسەكان ئاشكرایانكردووە كە ئۆپەراسیۆنەكە لە سێ میحوەرو بە بەشداری پەنجا هەزار شەڕڤانی كوردو هاوپەیمانەكانیان لە هێزەكانی سوریا دیموكراتی بەڕێوە دەچێتو بە ئەنجامدانی چەند هێرشێك لەباكووری عەین عیسا دەستیپێكردووە.
رێكخراوی چاودێری مافەكانی مرۆڤ لە سوریا لە بەیاننامەیەكدا رایگەیاندووە كە لەمیانەی ئۆپەراسیۆنەكەو بەمەبەستی پشتیوانیكردن لە هێزەكانی سوریای دیموكراتی، فڕۆكە جەنگیەكانی هاوپەیمانان هێرشەكانیان بۆ سەر پارێزگای رەققە چڕتر كردۆتەوە.
لە بەیاننامەكەدا ئاماژە بەوە كراوە كە ئامانجی قۆناغی یەكەمی ئۆپەراسیۆنەكە ئەوەیە سێگۆشەی نێوان گرێ سپیو فیرقەی حەڤدەو شارۆچكەی عەین عیسا لە باكوورو باكووری رۆژئاوای شاری رەققە لە تیرۆریستان پاك بكرێتەوەو زەمینەیەكی لەبار بۆ ئەنجامدانی قۆناغەكانی دواتری ئۆپەراسیۆنەكە فەراهەم بكرێت.
