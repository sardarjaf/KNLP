ویده‌رشۆڤن جێگری سه‌رۆكی دامه‌زراوه‌ی توێژینه‌وه‌ی Mea-Risk سایریل ویده‌ر شۆڤن ئاماژه‌ی به‌ سه‌ختیی پێشبینیكردنی نرخی نه‌وت كرد و گوتی، "گه‌شبینی هه‌یه‌ له‌ بازاڕه‌كاندا.
به‌پێشبینی كردنی هه‌ڵوێستی وڵاتانی به‌رهه‌مهێنی نه‌وت و خستنه‌ڕووی بڕێكی كه‌متر له‌ بڕی چاوه‌ڕوانكراوی نه‌وت له‌بازاڕه‌كاندا له‌لایه‌ن رووسیا و ئێرانه‌وه‌، ئه‌گه‌ری هه‌یه‌ له‌ چاره‌كی دووه‌می ئه‌مساڵدا نرخی نه‌وت 60 دۆلاری ئه‌مریكی تێپه‌ڕێنێت".
ویده‌رشۆڤن رایگه‌یاند، هه‌رچه‌نده‌ ئه‌گه‌ر بڕیاری راگرتنی به‌رهه‌مه‌كان له‌ئاستی مانگی كانوونی دووه‌مدا كه‌ له‌ كۆبوونه‌وه‌كه‌ی 16ی شوبات له‌لایه‌ن وڵاتانی قه‌ته‌ر، سعوودیه‌ و ڤه‌نزوێلای ئه‌ندامی ئۆپێك و رووسیا كه‌ ئه‌ندام نییه‌ تێیدا په‌سه‌ندكرا، كاریگه‌ریی چاوه‌ڕوانكراوی نه‌كردبێته‌ سه‌ر نرخه‌كان، ئه‌وا زه‌مینه‌سازیی بۆ كۆبوونه‌وه‌كه‌ی 17ی نیسان كردووه‌.
