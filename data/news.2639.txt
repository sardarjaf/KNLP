بەپێی هەواڵێكی (DW) ی ئەڵمانی، پەرلەمانی ئەڵمانیا "بۆندستاغ" لەهەوڵدایە كوشتنی سەدان هەزار ئەرمەنی لەسەردەمی ئیمپراتۆری عوسمانی بەجینۆساید بناسێنێت، لەبەرامبەردا توركیا بەشێوەیەكی توند لەدژی ئەو هەنگاوە وەستاوەتەوە.
بەپێی پێگەی ئەلیكترۆنی پەرلەمانی ئەڵمانیا بڵاویكردووەتەوە" كە لەمانگی حوزەیرانی داهاتوو، وتوێژ سەبارەت بەو یاداشتە دەكرێت.
جیم ئۆزدمیر سەرۆكی پارتی سەوزی ئەڵمانیا كە بە رەچەڵەك توركە بۆ هەفتەنامەی (بێڵد ئێم زونتاگ) رایگەیاندووە" پێدەچێت تەوژمێكی توڕەبوون لە ئەنقەرەوە سەرچاوە بگرێت، بەڵام ناكرێت گێچەڵ بە بۆندستاگ (پەرلەمانی ئەڵمانیا) بكرێت لەلایەن "دیكتاتۆرێكی" وەك ئەردۆغانەوە.
تۆماس ئۆبرمان سەرۆكی فراكسیۆنی پەرلەمانی پارتی سۆسیالیست دیموكرات رایگەیاند" ئەڵمانیا وەك هاوپەیمانی پێشووی ئیمپراتۆرییەتی عوسمانی بەرپرسیارێتییەكی مێژوویی دەكەوێتە ئەستۆ.
