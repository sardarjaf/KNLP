دەستەی‌ نەزاهەی‌ عێراق لەراپۆرتی ساڵانەیدا رایگەیاند" لەساڵی‌ 2015دا فەرمانی‌ دەستگیركردن بۆ 18 وەزیرو زیاتر لە 100 بەرپرسی‌ پلە تایبەت دەرچووە، ئەو فەرمانانەش لەلایەن لیژنەی‌ نەزاهەوە بەپشتبەستن بەو كەیسانەی‌ ژمارەیان گەیشتووەتە 2719 فەرمان، تەنیا 772 فەرمانیان لەلایەن دەسەڵاتی‌ راپەڕاندنەوە جێبەجێكراوە.
هەروەها دەستەی‌ نەزاهە لەمانگی‌ تشرینی‌ یەكەمی‌ 2015 فەرمانی‌ دەستگیركردنی‌ بۆ كەریم عەفتان وەزیری‌ پێشووی‌ كارەبا و نەعیم عەبعوب و عەبدولحسێن مورشیدی‌ هەردوو ئەمینداری‌ پێشووی‌ بەغدا دەركردووە، فەرمانی‌ پەلكێشكردنیشی‌ بۆقاسم فەهداوی‌ وەزیری‌ ئێستای‌ كارەبای‌ حكومەتی‌ فیدراڵ دەركرد.
جێی باسە ئەو پارانەی‌ كە تا ئێستا گەڕێنراونەتەوە، خەزێنەی‌ گشتی‌، یان فەرمان بۆ گێڕانەوەیان دەرچووە، تریلیۆنێك و 169 ملیار و 306 ملیۆن دینارە.
حەسەن یاسری‌ سەرۆكی‌ دەستەی نەزاهەی لەپرێس كۆنفرانسێكدا راگەیاند" بڕی‌ ئەو پارانەی تائێستا گەڕێنراونەتەوە، 63 ملیارو 283 ملیۆن و 302 هەزار دینارە، هەروەها رێگە لە بەهەدەردانی‌ 711 ملیار و 493 ملیۆن و 927 هەزار دیناریش گیراوە".
