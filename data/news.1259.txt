گۆرانیەكی كۆمێدی لەلایەن كاباریستی ناوداری ئاڵمانی " دیتەر هالەرفۆردن " كەسایەتی ناسراو و خۆشەویستی ئاڵمانەكان و كەچەندین فیلمی كۆمیدی هەیەو بە"دیدی" لەكوردستانی باشور ناوی دەركردووە، بڵاوبۆتەوە، تیایدا دیتەر هێرشێكی زۆر دەكاتە سەر ئێردۆگان و بەرگری لە هاوكارەكەی خۆی دەكات، كە ئێستا لەژێر پارێزگاری پۆلیسی ئاڵمانیدایە " یان بیومەرمان" كە ئێردۆگان سكاڵای لەسەر تۆمار كردووە .
دیتەر لەم گۆرانیەدا دەڵێ" ئێردۆگان سكاڵا لە منیش بكە، تۆ بوویتەتە پیاوی ریكلامەكان، تووڕە ببەو گۆرانییەكەی منیش بەنێوبانگ بكە، من ئەو گۆرانیە دەڵێم و تۆش تیرۆرستیت، هەر نووكتەیەك تۆ سكاڵای لەسەر تۆمار بكەیت، زیاتر دەوكاتە نوكتە و دەریدەخات كە تۆ بوویتەتە نووكتە، ئێردۆگان ئێردۆگان ئاڵمانیا كوردستان نییە".
