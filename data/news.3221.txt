ئەفسەرێكی پۆلیسی خورماتوو ئاشكرایدەكات كەچەكدارانی حەشدی شەعبی لەخورماتوو هاووڵاتییەكی كورد دەڕفێنن و دوای مانەوەی لەلایەن بۆماوەی 20 كاتژمێر، دواتر ئازادی دەكەن.
سەرچاوەیەك لەپۆلیسی خورماتوو بەماڵپەڕی ڕێگای كوردستانی راگەیاند: دوای ئەوەی شەوی رابردوو چەكدارانی حەشدی شەعبی هاووڵاتییەكی كورد، كەخاوەن یەكێك لەكارگەی بلۆكەكانی شاری خورماتووە، لەسەر شەقامی گشتی كەركوك-خورماتوو دەڕفێنن و لەبەرامبەر ئازادكردنی داوای پارەیەكی زۆر دەكەن.
گوتیشی: دوای ئەوەی ئەو هاووڵاتییە پارەیان ناداتێ بۆماوەی بیست كاتژمێر لەلای خۆیان دەیهێڵنەوەو وئازارو ئەشكەنجەیەكی زۆری دەدەن و دواتر ئەمڕۆ شەممە 27/5/2015 ئازادی دەكەن و دوای ئازادكردنیشی بەهۆی خراپە باری تەندروستییەوە رەوانەی نەخۆشخانەی كەركوك دەكرێت.
