ستراتیجییەک و تاکتیکێک کە ئیمپریالیستەکانی ئەمریکا خستیانە بەردەم کۆمەڵانی خەڵک لە جیهاندا کە تائێستاش هەر نەگۆڕدراوە ، ئەویش ئەوەبوو کە شیعاری ( یان لە گەڵ ئێمە ئەبیت ..یان لە گەڵ تیرۆریزم ) ئەمەش بە دووای تەقینەوەی ووڵستریت لە ۱۱ سبتەمبەری ساڵی ۲٠٠۱ دا ڕووی دا.. ئەم ستراتیج و تاکتیکە لە بەرامبەر چینی کرێکارو کۆمۆنیستەکاندا هێنایانە کایەوە کە هیچ جۆرە ڕێگە چارەیەکی تر ی سێ یەم لە دنیادا کارانیە و ناشبێت بەبێ ئەم دوو ئەڵتارناتیڤە ئیمپریالیستی یە ….
وە ئەم ئاڵتەرناتیڤە دەستبەجێ لە لایەن ڕیفۆرمیزمی میللی گەرایی ستالینی و شەعبەویانەیان ( لە چەشنی ح.ش.ع ) دەستبەجێ پشتیوانی لێکرا و پاڵپشتی خۆیان بۆ سیاسەتە ئیمپریالیستی یەکانی جیهان و ئەم ستراتیج و تاکتیکە دژ بە کۆمۆنیستی یە ڕاگەیاند ….
لە لایەکی ترەوە باڵی ڕیفۆرمیزمی کرێکاری جیهانی و حیزبە سۆسیال دیمۆکراتیکەکانیشی لە تەواوی دنیادا هاتنە پاڵ ئەم سیاسەتەی ئەمریکاو بە هەر هەموویان ئەوەیان ڕاگەیاند کە ئاڵتەرناتیڤی سێیەم لە ئارادا نی یەو ناشبێت بوونی پەیدا ببێت کە (کۆمۆنیستەکان و بزوتنەوەی ڕاستەوخۆی بەرەنگاری کرێکاران و زەحمەتکێشان و خەڵکە ستەمدیدەکەیە)..
نمایەندەی ئەم ڕەوەندە ڕیفۆرمیزمە کرێکاری یە لەناوچەکەداحیزبەکانی ( کۆمۆنیزمی کرێکاری ) یە.. وێڕای سەرگەردانی یەکی زۆر کە ئەم چەپی کۆمۆمۆنیزمی کرێکاریە تێی کەوتووە…سەبارەت بە هەڵوێستگیریان بەرامبەر شەڕی داعش و بەتایبەت لە شاری موصڵ ….ئەم سەرگەردانی یە بنەماکەی ئەگەڕێتەوە بۆ بازنەیەکی داخراوی بەرنامەیی کە تیایدا هەر لە سەرەتاکانی پەیدا بوونی ئەم ڕەوتە ووردەبۆرژوازی یەی دەرگیری چەندین شکست و هەڵوێستی ڕیفۆرمستیانە بوون لە خەباتی چینایەتیدا بەهۆی ئەم بەرنامە ڕیفۆرمیستی یە لە ڕێکخستنی خەباتی سیاسی کرێکاران و زەحمەتکێشاندا .. وە متمانەی بەشی هەرە زۆری تێکۆشەرانی ناو چینی کرێکار بەم ڕەوندە ڕیفۆرمیستی یە هەر لەسەرەتاوە لاواز بووە ..وە ئەوەشی کە هەبوو لە دەستیان دا…ئەم بازنەی ڕیفۆرمیزمە کە لەگەڵ بەرژەوەندی یە چینایەتی یەکانی ووردەبۆرژوازیدا ئەگونجێت ئەوەیەکە ….
شۆڕش بە مەرجی بەدەستهێنانی ڕیفۆرم ئەسپێرن … و ڕیفۆرم وەک ئامرازێک بۆ ڕێخستنی چینی کرێکار و خەباتی چینایەتی دائەنێن .. هەر بۆیە جارێکی تر ئەبینین کاوتسکیزم بە شێوەیەکی تر و زۆر پشتئەستورانە داکۆکی لە م سیاسەتەی ئیمپریالیستەکان و ئەو ستراتیجی یە کۆنەپەرستانەیە ئەکەن .. وە بەهەمان شێوەی حیزبی شیوعی عێراقی ئەچنە پاڵ ( حشد الشعبی) وئەمریکاو ڕوسیابۆ لێدانی داعش ….. ئەوەی شایانی باسە ئەو ئاڵتەرناتیڤە سێیەمە چەند جار لە شوێنە جیاوازەکانی عێراق و سوریا و ڕۆژئاواو کۆبانی و خانقین و کرکوک لەم دوایانەدا خۆیان نیشانداوە.. کە خۆی لە خۆیدا بریتین لە ناوکۆکەی خەباتی چینایەتی سەربەخۆی خەڵکی ستەمدیدە ، بەڵام بەهۆی نەبوونی ڕابەرایەتیەکی شۆشگێڕانەی کۆمۆنیستی کە تائێستا وجودی نییە کە لەتوانایدا بێت ئەم ئەئاڵتەرناتیڤەو ئەم ناوکۆکە چینایەتی یە نەگەیشتۆتە ئاستی بزووتنەوەیەکی سیاسی و جەماوەری ڕێکخراو و سەرتاسەری…
ڕاو بۆچوونی جیاوازو دژ بەیەک ناو ئەم ڕەوتە ڕیفۆرمیستی یە ئەوە ڕەتناکاتەوە کە هەر هەموو باڵەکانیان بە جۆرێکی جیاواز ئەکەونە خزمەت کلکایەتی و پشتیوانی ئاڵتەرناتیڤی ئیمپریالیستەکان .. هەر ئەو باڵە ی ناو کۆمۆنیزمی کرێکاری یە کە پێشتریش و ئێستاش خەڵکی ئەو ناوچەیە بە سیاسەتەکانی یوئێن و نەتەوەیەکگرتووەکان خۆش ئەکات ونا مەو تکاو رەجا لە سەرانی ئەم ڕێکخراوە ئیمپریالیستی یە ئەکەن … وە ئەو دەسەڵاتداری یەتەی کە بە شوێنی یەوەن لە کوردستان گوایە دەسەڵاتدارییەتی شورایە بەڵام ئەبێت نەتەوە یەکگرتووەکان دانی پێدا بنێت و بە ڕەوای بناسێت ، و لە ژێر چاودێری ئەواندا ئەم دەسەڵاتداریە تە لە هەرێمی کوردستانی عێراقدا بەڕەسمی بناسێنرێت … …!
ئێمەی کرێکران و زەحمەتکێشان و تێکۆشەرانی کۆمۆنیست وێڕای ئەوەی کە تا ئێستا خۆمان سازمان نەداوە .. کە تائێستا ئۆرگانێکی سیاسی شۆشگێڕانەمان نی یە کە بەرەنگاری هەموو جۆرە تیرۆریزمێکی ئیسلامی و بۆرژواکان بوەستێتەوە …
هەڵوێستی مارکسیستیانەو و لێنێنیانەی ئێمە لەوەوە سەرچاوە ناگرێت کە ئەگەر ئیمکانیاتی واقیعیمان نەبوو ، ئەو کات ئەبێ دوای ئاڵتەرناتیڤی بۆرژواکان بکەوین ، و ئاڵتەرناتیڤی سێەمی خۆمان بیر بکەین و بخەینە لاوە ، لەهەلومەرجێکی جیهانیدا کە بەسەر پاشەکشەی مارکسیزمدا هاتووە دوای شکستی شۆڕشی ئۆکتۆبەر و برەودان بە سۆسیالیزمی پۆپۆلیستی و شەعبەویانەی ستالینی و ڕیفۆرمیزمی کرێکاری سۆسیال دیمۆکراتەکان ، نابێت چۆکمان پێ دا بدات و بمانخاتە باوەشی سیاسەتەکانی بۆرژوازی جیهانییەوە ، بەڵکە هەر ئێستا ئەبێ کار و تەبلیغاتی خۆمان بە بەردەوامی پەرەپێ بدەین و لەهەوڵی کۆکردنەوە ڕێکخستنی ئەو هێزە جەماوەری یە شۆشگێڕو بەرەنگارە بین لە پێناو هێنانە مەیدان و دروستکردنی ئاڵتەرناتیڤی سێیەم و بەرەنگاری جەماوەریانەی خودی خەڵک دژ بە بۆرژوازی و ڕێکخراوە تیرۆریستی یەکان بە هەر ناوێکەوە بێنە ئاراوە ، وە بە جیا لە دەستیوەردانی حیزبە قەومی و دینی یە عەرەبی و کوردی یە کان و نەتەوەکانی تر ….
وە دژ بە هەموو سیاسەتی ئیمپریالیستی جیهانی ..چونکە ئەم شەڕە بە ڕواڵەت وادەر ئەکەوێت کە شەڕیکە لە بەرامبەر هێزێکی چکدار ی تیرۆریستیدا ئەکرێت ..
بەڵام لە ڕاستیدا ئەمە شەڕێکە دارودەستەی کۆمپانیا زلهێزەکانی دنیا کە ئەیانەوێت ناوچەکە هەر لە شەڕ و نائارامی و دواکەوتووی برسی یەتی و بێ خزمەتگوزاری و کرێ ی کەم و بێکاری ئاوارەیی و ترس و تۆقاندندا بهێڵنەوە … کەهەر هەموو ئەم دەردەسەری و نەهامەتیانە و کارەساتە کۆمەڵایەتی و ئابووریانە لە پێناوبردنە سەری بەژەوەندی یەکانی خۆیان بە وجود ئەهێنن..
