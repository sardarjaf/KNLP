سەرۆكی پەرلەمانی عێراق ئاشكرای دەكات، لەم هەفتەیەدا سیستمی لامەركەزی شوێنی سیستمی مەركەزیەت لەبڕیاردان دەگرێتەوە و دەچێتە بورای جێبەجێكردنەوە.
سەلیم جبوری سەرۆكی پەرلەمانی عێراق لەكۆنگرەیەكی رۆژنامەوانیدا رایگەیاند، گواستنەوەی دەسەڵاتی وەزارەتەكان بۆ ئەنجومەنی پارێزگاكان سوودی زۆری بۆ هاوڵاتیان دەبێت و كار ئاسانی زۆر بۆ كارەكانیان دەكات، كە لەم هەفتەیەدا ئەم بڕیارە دەچێتە بواری جێبەجێكردنەوە.
گوتیشی، گۆڕانی سیستەمی حوكمڕانی مەركەزی بۆ لامەركەزی لەبەڕێوەبردنی كاروبارەكان، دەبێتە هۆی گۆڕانێكی مێژووی لەسیتەمی وڵات، سودمەندی یەكەمیش هاوڵاتیانن كەبەهۆیەوە لەڕۆتینیاتی ئیداری و هاتوچۆ لەنێوان وەزارەتەكان رزگاریان دەبێت.
جبوری باسی لەوەشكرد، بەجێبەجێكردنی ئەم سیستەمە، ئەنجومەنی پارێزگاكان دەبێتە باڵاترین سەرچاوەی یاسایی و چاودێری لەسنوری پارێزگاكە، بەجۆرێك ئەنجومەنەكە مافی ئەوەی دەبێت یاسای نێوخۆیی و تایبەت بەپارێزگاكە دەربكات، كە لەگەڵ بنەماكانی دەستوری عێراق دژ نەبێت.
سەبارەت بەگرنگی ئەو یاسایە بۆ پێكهاتەو نەتەوە جیاوازەكان لەعێراق سەرۆكی پەرلەمانی عێراق گوتی، بوونی پێكهاتەو نەتەوەی جۆراجۆر لەعێراق پێویستی بە لامەركەزیەتە، بۆ ئەوەی یەكڕیزی نیشیتمانی بهێنێتە دی، كە باشترین رێگایە بۆ روبەرووبوونەوەی هەوڵەكان بەمەبەستی لێكجیابوونەوە دابەشبوونی وڵات.
