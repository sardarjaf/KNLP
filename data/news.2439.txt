ئەحلام ژنێکی ٢٨ ساڵەو خەڵکی ڕوومادیە، بەھۆی ئەوەی ناوچەکەیان دووچاری ھەرەشەی تیرۆرستان بۆتەوە، ڕووی کرۆدۆتە ھەرێمی کوردستان و بەھۆی ژنێکی ناسیاویانەوە کە لە کۆمپانیایەکی پاککردنەوە کاردەکات لەشاری ھەولێر نیشتەجێبوون، ئەو ژنە ناوی مەلەکە و خەڵکی رومادیە و زۆر ھاوکاری ئەحلام دەکات تا بیخاتە سەر کار، دواتر بەھۆی چەند کەسێکەوە دەیبەن بۆ کۆمپانیایەکی کارگوزاری کە کارگوزاری بۆ ماڵان دابیندەکات، بەڵام لەبەرئەوەی ئەحلام ژنێکی جوانە و پیشەی سەرەکی خۆی پەرستارییە، ئەو کۆمپانیایە وەریدەگرێت و دواتر دەیبەن بۆ ماڵێک کە نەخۆشێکیان ھەیە و پێویستی بە کەسێکە بەردەوام ئاگای لێبێت.
ئەحلام مێردەکەی بە کردەوەی تیرۆریستی کوژراوە، کاتێک دەچێتە ئەو ماڵە بۆ خزمەتکردنی ئەحمەد کە تەمەنی ٧٣ ساڵە و نەخۆشە، زۆر ھەست بەدڵخۆشی دەکات، چونکە ئەو ماڵە ماڵێکی خۆشە و سەرمایەدارن و جێگەی و رێگەکەی پێ باشە، ئەندامانی ئەو ماڵە پێکھاتووە لە سێ کەس ئەحمەد باوکەکەیەو نەخۆشەو خوشکی ئەحمەد کە ئەویش تەمەنێکی زۆری ھەیە و ناتوانێت خزمەتی ئەحمەد بکات و (کاوە) کە کوڕی ئەحمەدە و تەمەنی ٣٧ ساڵە و بازرگانەو پرۆسەی ھاوسەرگیری پێکنەھێناوە، بەڵام کاوە بەھۆی دروستکردنی پەیوەندی لەگەڵ رەگەزی بەرامبەر چەندینجار توشی کێشەی کۆمەڵایەتی بووە بەتایزەتی لەسەر بوونی پەیوەندی ناشەرعی کە لەگەڵ چەند ژنێکی جیا ھەیبووە، ئەحلام ماوەی ھەفتەیەک بەردەوام خەریکی خزمەتی ئەحمەد دەبێت و چاودێری تەندروستی دەکات، بەڵام جارجار ھەست بەوەدەکات کە کاوە چاودێری دەکات، چونکە ئەحلام ژنێکی باڵا مام ناوەندی ئەسمەری جوانە و سەرنجڕاکێشە، تا شەوێک کاوە بەسەرخۆشی دێتەوە ماڵەوە و سەیر دەکات پوری خەوتووە و ئەحلام بەدیار باوکییەوە دانیشتووە و باوکیشی خەوتووە، ئەحلام بانگ دەکات و داوای پەیوەندی سێکسی لێدەکات، بەڵام ئەحلام رازی نابێت و کاوەش زۆر ھەرەشەی لێدەکات بەوەی ئەگەر رازی نەبێت ئەوا لەکارەکەی دەریدەکات، بۆیە ئەحلام بەزۆرو بەناچاری ڕازی دەبێت و پەیوەندی سێکسیەکە ئەنجامدەدات، چەندجارێک ئەم کارە لەنێوانیاندا دووبارە دەبێتەوە، بەڵام ئەحلام زۆر بەو دۆخە نیگەرانە و پێی ناخۆشە، بەڵام لە ترسی ئەوەی دەرنەکرێت رازی بووە، تاوای لێدێت دوای سێ مانگ دەردەکەویت ئەحلام دووگیانە، بۆیە ئەحلام ناچار دەبێت بابەتەکە بۆ ئەحمەدو پوری کاوە باس بکات، بەڵام ئەوان پشتی کاوە بەرنادەن و پێیدەڵێن دەبێت ئاگای لەو منداڵە بێت و ئێمە منداڵەکەمان دەوێت و نابێت لەباری ببەیت، چونکە ئەحلام دەیەوێ لەباری بەرێت، بەڵام بەڵێنی ئەوەی پێدەدەن کە منداڵەکەی بوو ئەوا بەرەسمی لەکاوەی مارە بکەن، بۆیە ئەویش چاوەرێ دەکات تا منداڵەکە لەدایک دەبێت.
دوای لەدایکبوونی منداڵەکە، ماڵی کاوە بەنیاز دەبن کە منداڵەکە لەئەحلام وەربگرن، بۆیە ئەحلام بەمەبەستی پاککردنەوەی شەرەفی خۆی، کە منداڵەکەی بەھۆی پەیوەندیەکی ناشەرعیەوە لەدایک بووە، منداڵەکەی خۆی دەخنکێنێت و کاتێک ماڵی کاوە بەو کارە دەزانن دەستبەجێ ئەحلام ڕادەستی پۆلیس دەکەن و دوای لێکۆڵینەوەش، دادگا بۆی دەردەکەوێت بابەتەکە چۆن بووە، ئەحلام بەپێی ماددەی (٤٠٧) لەیاسای سزادانی عێرقی حوکم دەدریت بەیەک ساڵ بەندکردن و کاوەش لەسەر دەستدرێژیکردنەکەی سزادەدرێت.
