گوتەبێژی ئەنجومەنی هۆزە عەرەبەكانی سنوری قەزای داقوق ڕاگەیاند:- داعش كەفالەتی 100 ملیۆن دیناری لەو هاوڵاتییانە وەردەگرێت كە دەیانەوێت بچنە دەرەوە لەو گوندانەی كە لە ژێر دەسەڵاتیدایە.
مەنسور نادر گوتەبێژی ئەنجومەنی هۆزە عەرەبەكانی سنوری قەزای داقوق بە (ڕێگای كوردستان)ی ڕاگەیاند:- چەكدارانی داعش لەو ناوگوندانەی كە داگیری كردووە لە خۆرئاوای شارۆَچكەی داقوقی سەر بە پارێزگای كەركوك كەفالەتی 100 ملیۆن دینار لەو هاوڵاتییانە وەردەگرێت كە بۆ مەبەستی ڕاپەڕاندنی كارێك یاخود سەردانی لەو گوندە دەچنە دەرەوە.
گوتیشی:- ئەو كەسە دەبێت كەفیلێك ئامادە بكات بە بڕی ئەو پارەیە ولە كاتی نەگەڕانەوەی یاخود هەڵهاتنی دەبێت لە جیاتی كەفیلەكە ئەو بڕە پارەیە بە داعش بدات ئەگینا سزای قورس دەدرێت.
