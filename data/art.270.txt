شـڤان : من حەزدەکەم ببم بە ئەندازیار .. نەخشەی کۆشکی قەشەنگ و، تەلاری بەرز و، شەقامی بەرین و، باخچەی جوان و رەنگین .. بۆ کوردستان بکێشم .
مامۆستا : حەز و ئارەزووەکانتان .. زۆر جوانن .. هیوادارم بە هەوڵ و کۆششتان .. بە حەز و بە هیواکانتان بگەن .
مامۆستا : زۆر باشە .. چونکە رۆژنامەوانی کارێکی خۆشە .. رۆژنامەنووسی ئازاد هەواڵی هەمەجۆرە دەگوازێتەوە .. رۆشنبیری بڵاودەکاتەوە .. کێشەکانی خەڵکی دەستنیشان دەکات .. رەخنە دەگرێت و .. پێشنیاری باش پێشکەش دەکات .
دیـلان : هاوڕێ خۆشەویستەکانم  .. سەرتان سووڕنەمێنێ .. ئەوەی بڕوای بە خۆی هەبێ و هۆش و تواناکانی بەکاربهێنێت .. دەتوانێت نەک تەنها ببێت بە رۆژنامەنووس .. بەڵکو دەتوانێت بە خۆریش بگات .
دیـلان : مامۆستا گیان .. گەر رێم پێبدەی .. هەر لە ئێستاوە دەستی پێدەکەم و.. راستیی قسەکەمتان بۆ دەسەلمێنم .
دیـلان : راستە لە پێشا ئەرکەکانمان جێبەجێ دەکەین .. ئینجا داوای مافەکانمان دەکەین.
دیـاکۆ : پێویستە هەموومان پارێزگاری لە خاکی پیرۆزی کوردستانمان بکەین .. زۆر شانازیش بە خۆڕاگری پێشمەرەگە دڵسۆز و قارەمانەکانمان و .. بە شەهیدەکانی نەمری کوردستانەوە بکەین .
دیـلان : هەر بژی .. بەرگری و پارێزگاری کردن لە کوردسـتانی شیرینمان .. ئەرکێکی پێویست و زۆر پیرۆزی ئەستۆی هەموو کوردستانییەکی کوردستانپەروەرە .
مامۆستا ( چەپڵەیەکی قایمی بۆ لێدان .. ) : ئافەرین دیلان ی رۆژنامەنووس .. ئافەرین قوتابییەکانم، بۆ وەڵامە جوانەکانتان .. ئێوە مایەی دڵخۆشی و شانازین بۆ داهاتوومان .. چاوەڕۆان بن .. بەیانی شتێکی سەیر دەبینن .
: بەیانیتان باش قوتابییە ژیر و نازدارەکانمان .. هیـوادارم لە داهاتوودا ببن بە مایەی شانازی بۆ کورد و کوردستان .. بە ناوی هەموو مامۆستاکانیشەوە .. ئافەرینی ئێوە و ، هاوڕێی شیرینتان دیـلان دەکەین .. هیوادارین کە ببێت بە رۆژنامەنووسێکی گەورەی کوردستان .. ئێوەش قوتابییە خۆشەویستەکانمان .. بڕواتان بە خۆتان هەبێت .. هەردەم کۆشش بکەن .. کۆڵندەر و هیواخواز و داهێنەربن .. بە دڵنیاییەوە دەگەن بە هیوا و بە خۆزگە و خواستەکانتان .. خۆشک و برا و هاوڕێی دڵسۆزی گیانی بە گیانیی یەکتربن .
بە ناوی قوتابخانەکەمانەوە .. ئەم دیارییە جوانەش پێشکەش بە دیـلان دەکەین .
دیـلان ( دیارییەکەی وەرگرت ) : زۆر سوپاس بۆ ئێوە و .. بۆ هەموو مامۆستاکانمان و .. بۆ هەموو هاوڕێ خۆشەویست و دڵسۆزەکانم .. بەڵـێن بێ کە هـیواکەم بهـێنمەدی .
