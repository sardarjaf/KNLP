سەرۆکی فراکسیۆنی کۆمەڵی ئیسلامی، رایدەگەیەنێت"تائێستا بڕیارماننەداوە وەک فراکسیۆنی کۆمەڵ بچینە ناو فراکسیۆنی یەکێتی و گۆڕان، دەبێت ئەنجومەنی سەرکردایەتی ئەو بڕیارە بدات" و پێویستە ھەمووان بەشداربین بۆکاراکردنەوەی پەرلەمان بەفراکسیۆنی پارتییەوە.
مەروان گەڵاڵی سەرۆکی فراکسیۆنی کۆمەڵی ئیسلامی کوردستان، لەلێدوانێکدا بەSNNی راگەیاند:  پشتوانی لەھەموو ھەنگاوێک دەکەین بۆچارەسەرکردنی دۆخی پەرلەمانی کوردستان بۆئەوەی کۆتایی بھێنرێت بەو تەنگژەیەی کە لەئێستادا ھەیە، لەمڕوەوە پشتوانی لەرێکەوتنی سیاسی نێوان یەکێتی و گۆڕان دەکەین و ھیوادارین بێتەمایەی کاراکردنەوەی پەرلەمان.
سەرۆکی فراکسیۆنی کۆمەڵی ئیسلامی، وتیشی: دەبێت ھەمووان بەشداربین لەو ھەنگاوانەی بۆ کاراکردنەوەی پەرلەمان دەنرێت، بەفراکسیۆنی پارتی دیموکراتی کوردستانەوە.
راشیگەیاند:  تا ئێستا وەک کۆمەڵی ئیسلامی  بڕیارماننەداوە کە بچینە ناو فراکسیۆنی یەکێتی و گۆڕان، کەبڕیارە فراکسیۆنێکی ھاوبەش پێکبھێنن، بۆ ئەو ھەنگاوەش دەبێت ئەنجومەنی سەرکردایەتی کۆمەڵ بڕیارە بدات، لەگەڵ ئەوەشدا پێویستە فراکسیۆنێکی زۆرینە پێکبھێنرێت بۆچارەسەرکردنی  کێشەکان و یەکلایکردنەوەی پرسی کاراکردنەوەی پەرلەمانی کوردستان.
