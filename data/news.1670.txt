وه‌سفیه‌ به‌نی وه‌یس لێپرسراوی مه‌كته‌بی شه‌هیدانی یه‌كێتیی نیشتیمانی كوردستان به‌خه‌ندانی راگه‌یاند: تائێستا ژماره‌یه‌كی زۆری كه‌سوكاری شه‌هیدان به‌ده‌ست خراپی و نه‌بوونی شوێنی نیشته‌جێبوونه‌وه‌ ده‌ناڵێنن كه‌ ئه‌مه‌ش جێگای داخ و نیگه‌رانییه‌.
وه‌سفیه‌ وتیشی: "له‌نزیكه‌وه‌ سه‌ردانی ماڵی (گه‌لاوێژ ئه‌حمه‌د)م كرد كه‌ ژنێكی به‌ته‌مه‌نه‌ و سێ رۆڵه‌ی له‌ كاره‌ساته‌كه‌ی (خێڵی حه‌مه‌) به‌ده‌ستی جوندلئیسلام شه‌هید كراون و ئێستاش له‌خانوویه‌كی بچوكی كه‌لاوه‌ی بێ سه‌رو به‌ر ده‌ژیات كه‌ شوێنی ژیان نیه‌".
روونیشیكرده‌وه‌: "نموونه‌ی ئه‌و دایكه‌ شه‌هیده‌مان زۆره‌ و چه‌ندین جار ئه‌و بابه‌تانه‌مان گه‌یاندوه‌ته‌ لایه‌نه‌ په‌یوه‌ندیداره‌كان، به‌ڵام به‌داخه‌وه‌ كه‌مترین به‌دواداچوون كراوه‌، هه‌ربۆیه‌ داواكارین له‌ لایه‌نه‌ په‌یوه‌ندیداره‌كان له‌حكومه‌ت و له‌حزب ئاوڕێك له‌و دایكه‌ به‌ته‌مه‌نه‌ بده‌نه‌وه‌ كه‌ خاوه‌نی سێ كوڕ بووه‌ و ئاماده‌ش بووه‌ هه‌رسێ كوڕه‌كه‌ی بنێرێته‌ سه‌نگه‌ری دژی تیرۆر بۆ پاراستنی خاكی پیرۆزی كوردستان و هه‌ر له‌و سه‌نگه‌ره‌ش شه‌هید كران".
