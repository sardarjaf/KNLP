رۆژنامەی بلیکی سویسرایی، لێدوانێکی جۆسیپ بلاتەری سەرۆکی فیدراسیۆنی تۆپی پێی جیهان، فیفای بڵاوکردووەتەوە، کە رایدەگەیەنێت وازی لە پۆستەکەی نەهێناوە و تەنانەت نامەی دەستلەکارکێشانەوەشی پێشکەش نەکردووە و لە کارەکەی بەردەوام دەبێت.
بلاتەر رایگەیاندووە، ئێستا وەک سەرۆکی فیفا کارەکانم دەکەم و کەی بمەوێ واز دەهێنم و ئەگەریش بمەوێ بمێنمەوە ئەوا تاوەکو پێنج ساڵی دیکە وەک سەرۆک دەمێنمەوە و هیچ کەسیش ناتوانێت رێگریم لێ بکات.
بلاتەر لەگەڵ ئەوەشدا رایگەیاند پۆستەکەی لە ژێر ئاماژەی کۆنگرەی نائاسایی فیفا دەبێت، کە کۆتایی ئەمساڵ ئەنجام دەدرێت.
