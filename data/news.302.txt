مەكتەبی سكرتارییەتی یەكێتی گشتی قوتابیانی كوردستان، لەبەیاننامەیەكدا رایدەگەیەنن" ئاشكرابوونی پرسیارەكانی وەزاری متمانەی پەروەردە ناهێڵێت و رەنجی هەزاران قوتابی بەبابا دەدات.
روونیدەكەنەوە رێوشوێنی یاسایی لەهەمبەر گزیكاران و ئەم دیاردە قێزەونە نەگیرێتەبەر، خۆپیشاندانی سەرتاسەری قوتابیان ئەنجامدەدەن.
دەقی بەیاننامەكە:
ئێمە لەمەكتەبی سكرتارییەتی یەكێتی گشتی قوتابیانی كوردستان وێڕای نیگەرانیمان و هاوخەمیمان بۆقوتابیانی هەژارو كەمدەرامەتی ئەم میللەتە، كەلەئاست ئەم دیاردەیەدا دڵگرانبوونە، بەتوندی ئیدانەی ئەو جۆرە كارانە دەكەین، چونكە لێرەوە لەهەناوی پەروەردەدا لەرێی گزیكردنەوە، دەرگا بۆدیاردەی دیكەی وەك گەندەڵی و رۆتین و كوشتنی رۆحی بەرپرسیارێتی و نیشتمانی دەكرێتەوەو دەرەنجام نەوەیەك دروستدەبێت، خاڵیی دەبێت لەرەوشتی بەرزی ئینسانی و كوردانە.
