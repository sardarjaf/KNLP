لەیاریەكانی هەفتەی 17 ی پریمەرلیگ دەمێنینەوە، یانەی ئیڤەرتون لەژێر سەرپەرشتی سام ئەلار دایسی راهێنەری نوێ درێژەی دا بەبردنەوەكانی و لە دەرەوەی یاریگای خۆی بەگۆڵێكی بێ بەرامبەر شكستی بەیانەی نیوكاسڵ یونایتد هێنا، لەسەرەتاوە یاریزانانی ئیڤەرتون باشتر یاریان كرد و لەدەقیقەی 27 گۆڵی یەكەم و پێشكەوتنیان لەرێگەی واین رۆنی تۆماركرد و گێمی یەكەم هەر بەو گۆڵە تەواو بوو، لەگێمی دووەم یاریزانانی نیوكاسڵ بەپشت بەستن بەیاریگا و هاندەر فشارەكانیان بۆ یەكسانكردنەوەی ئەنجامەكە چڕكردەوە، بەڵام بەدرێژایی 45 دەقیقە ئەو گێمە تۆڕی گۆڵەكان بەخاوێنی مانەوە و یاریەكە هەر بەئەنجامی گێمی یەكەم بەگۆڵێكی واین رۆنی بەسودی یانەی ئیڤەرتون كۆتایی هات كە ئەوە یەكەم بردنەوەی ئەو یانەیەیە لەدەرەوەی یاریگای خۆی لەماوەی 17 یاری ئەم وەرزەی خولەكە، بەو بردنەوەیەش ئیڤەرتون لەپلەی دەیەمی ریزبەندی خاڵەكانی كردە 22 خاڵ و نیوكاسڵیش لەپلەی 16 دا لە 15 خاڵدا مایەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
