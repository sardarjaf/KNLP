بەپێ پێشبینیەكانی وەرزشەوانانی كوردستان ئەنجامی هەردوو یاری بۆیانەكانی كوردستانە بەهۆی ئەوەی كە لەسەر یاریگای خۆمان یاری دەكەن،ئەو دوویانەش یەكمجارە سەردانی ئەو دووشارە دەكەن،بەڵام یانەی هەولێر لە پێنج یاری ڕابردوو،لەدەرەوەی یاریگای خۆی باشتر یاری كردووە .
هاندەرانی یانەكانی كوردستان زۆرترین رێژەی بینەرن لە یاریگەكان لە بینینی یارییەكانی جامی یەكێتی ئاسیا كە هەردوو نوێنەری یانەكانی كوردستان دهۆك وهەولێر زۆرترین رێژەی هاندەرانیان لە یاریگاكان ئامادە بوونە،یانەی دهۆك لە پلەی یەكەم دێت بە كۆكردنەوەی52هەزار هاندەر لە سێ یاری رابردوو،یانەی هەولێریش لە پلەی دووەم بە كۆكردنەوەی 47هەزار بینەر لە یارییەكانی یارییەكانی ئامادەبووینە .تائێستا لە گشت تیپەكانی تر ئەو رێژەیە هاندەران ئامادەی یارییەكان نەبووینە .
هەریەك لە یانەكانی هەولێرو دهۆك لەم دوویارییە بۆمێژوو یاری دەكەن،بۆئەوەی بتوانن خۆیان لە بەدەست هێنانی نازناوەكە نزیك بكەنەوە،ئەوەش درەفتێكی زێڕینە كە لەسەر یاریگای خۆیان لەم قۆناغی هەستیارە یاری دەكەن،بۆیە سەركەوتنیان لەم دوویارییە مێژووی دەبێت،بەتایبەتی بۆیانەی دهۆك كە تاكو ئێستا ئەو قۆناغەی بە خۆیەوە نەبینیوە،یانەی هەولێریش لە ساڵی 2008-2009لەبەرامبەر یانەی كوێتی كوێتی لەسەر یاریگای خۆی تووشی دۆڕان هات بە گۆلێكی بێ بەرامبەر كە زۆربەی چاودێرانی وەرزشی یانەی هەولێریان بۆبەرزكردنەوەی نازناوەكە دانابوو .
