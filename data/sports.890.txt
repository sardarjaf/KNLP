 دوێنێ‌ دوو شەممە تیروپشكی یاریەكانی قۆناغی سێیەمی جامی یەكێتی ئینگلتەرا راكێشرا و یاری دێربی میرسیسایدی نێوان لیڤەرپوڵ و ئیڤرتونی لێكەوتەوە، بەهێزترین یاری ئەنجامی تیروپشكەكە دێربی میرسیسایدە كاتێك یانەی لیڤەرپوڵ لەو قۆناغەدا لەبەرامبەر یانەی ئیڤرتون یاری دەكات كە ئەوە 18 مین یاریە ئەو دوو یانەیە لەو پێشبڕكێیە كۆدەكاتەوە، دوا یاری نێوانیان دەگەرێتەوە بۆ وەرزی 2012 بۆ 2013 لەقۆناغی پێش كۆتایی و لیڤەرپوڵ بە 2 گۆڵ بەرامبەر بە گۆڵێك بردنەوەی تۆمار كرد، لەلایەكی ترەوە تیروپشكەكە یانەی مانچستەر سیتی پێشەنگی پریمەرلیگی خستە بەرامبەر یانەی بێرنلی، برایتۆنیش روبەروی كریستال پاڵاس دەبێتەوە، ئەركی یانە گەورەكانی تری ئینگلتەرا لەقۆناغی سێیەمی فا كەپ تا رادەیەك ئاسانە بەجۆرێك مانچستەر یونایتد لەبەرامبەر دێربی كاونتی یاری دەكات، ئارسناڵی پاڵەوانی پێشوو كە لەیاری كۆتایدا شكستی بە چیڵسی هێنا و جامەكەی بەرز كردەوە لەو قۆناغەدا روبەروی یانەی نۆتنگهام فۆرست دەبێتەوە، تۆتنهامیش لەگەڵ ویمبڵدۆن یاری دەكات، چیڵسیش روبەروی نۆریچ سیتی دەبێتەوە، جێی ئاماژە پێكردنە: یاریەكانی قۆناغی سێیەمی فا كەپ لەسەرەتاكانی مانگی یەكی ساڵی داهاتوو ئەنجام دەدرێت.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
