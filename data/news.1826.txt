ئۆجەلان لەبەرئەوەی حزب و شۆڕشی بەدیوە ڕۆژهەڵاتی و نێگەتیڤیەکەدا بەکار نەهێنا و لەبەرئەوەی نەیهێشت نیپۆتیزم (پەیوەندیەکانی خوێن و خزمایەتی)   لەناو هەناوی پەکەکەدا گەرا دابنێت و نەشهات جێگای خۆی وەکوو ڕیبەرێک لەبەشی هەرە بلندی هەرەمەکەی حزبەکەیەوە بەسەر هەڤاڵەکانیەوە موقەدەس بکات، بۆیە توانی لەدیلێتی و لەسوچە ئینفیرادیەکانی ئیمڕالیشەوە نەک هەر بەڕیبەری بێ ڕکابەری پەکەکە بەڵکو هی زۆرایەتی کوردانی باکور و خۆرئاوای کوردستانیش بمێنێەوە.
ئاخر ئەوانەی لەکۆبانێ بوون بەشەڕڤانی ئەفسانەی بەرگریکردن لەناو مێژووی هەنوکەی کورد و ڕۆژهەڵات و مرۆڤایەتیدا، ئەوانە هەموویان بەباوەڕ و هەموویان بەفکر و هەموویان بەمۆڕاڵ و هەموویان بەبیرکردنەوە و بەدەر لەپرسی ناشیرینی نیپۆتیزم کوڕ و کچ و خزم و کەسی ئۆجەلانن!.
