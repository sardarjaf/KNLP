سنووری پارێزگای سلێمانی هەمیشە خاوەنی یاریزانی بەتوانا بووە لە یارییە جۆراوجۆرەكان، یەكێك لە یاریزانە بەتواناكانی یاریی فوتساڵی شارەكەش كچە یاریزانی بەتوانا بینایی عوسمانە.
ئەو ماوەیەك لە ریزی یانەی ئەفرۆدێتی شاری سلێمانی یاری كردووە، بەڵام دواتر ڕووی لە تاكە یانەكەی تایبەت بە ئافرەتان ئەویش تیپی فوتساڵی ئافرەتانی هەولێرەوە كردووە و لەگەڵ یانەكە چەندین ئەنجامی شایستەی بەدەست هێناوە، ئەمساڵیش هەوڵدەدەات ببێتە یاریزانێكی سەرەكیی تیپەكە لە خولەكانی كوردستان و عێراق بۆ كۆكردنەوەی نازناوەكان.
بینایی لەدایكبووی ساڵی 1997ی شاری سلێمانی و قوتابی پەیمانگای وەرزشییە، ئەو هێشتا تەمەنی بچووكە، بەڵام كۆمەڵێك هیوای هەیە لە وەرزشكردن، ئێمەش لە نزیكەوە چەند پرسیارێكمان ئاڕاستەی كرد و بەمشێوەیە وەڵامی دایەوە.
* وەكو كچە وەرزشكارێك لە شاری سلێمانییەوە بۆ وەرزشكردن دێیتە هەولێر، ئایا ئەوە گرفتت بۆ دروست ناكات؟
- بەڵێ، ئەوە كێشەیەكی گەورەیە، بەڵام گرنگ ئەوەیە ئێمە وەرزشەكەمان خۆشدەوێ و بەردەوام دەبین لە بەدەستهێنانی ئەنجامی شایستە و بەرەو پێشبردنی ئاست و توانای خۆمان لەم یارییە، تاكو ئێستاش لە رووی هاتوچۆوە هیچ گرفتێكمان بۆ دروست نەبووە.
- بەشێوەیەكی گشتی باشە لە چاو ساڵان، بەڵام ئەمساڵ بەهۆی گرفتی داراییەوە خولەكان دواكەوتوون، بۆیە بەهیوای ئەوەم زیاتر گرنگی بە یارییەكانی فوتساڵ بدرێت لە شارەكانی كوردستان، چونكە دەتوانین لە رێگەی ئەم یارییەوە دەستكەوتی زۆر بۆ كوردستان دەستەبەر بكەین.
*خێزانەكانتان هاوكاریتان دەكەن وەكو پێویست بۆ بەردەوامبوون لە وەرزش بەتایبەت كە ئێوە دوورن لە شارەكەی خۆتان؟
-بە سوپاسەوە بەردەوامیی ئێمە لە پشتگیریی خێزانەكانمانە، ئەوان هۆكار بوون بۆ ئەوەی ئێمە بتوانین بێینە شاری هەولێر و لە یانەیەكی تری كوردستان خزمەت بە وەرزش و خۆمان بكەین، هیچ كات ئەوان نەبوونە گرفت بۆ ئێمەو تەنیا پشتیوانمان بوون.
- ئەوەی ڕاستی بێت دەمەوێ سوپاسی دەستەی كارگێڕیی یانەكەمان و ڕاهێنەرەكەمان بكەم، كە بەردەوام هاوكاری ئێمە بوون.
ئەوان رێگەیان نەداوە گرفتمان بۆ دروست بێت، لە یانەكەشمان هیچ گرفتێكی ئەوهامان نییە شایەنی قسە كردن بێت، چونكە ئەوان بە دڵسۆزی خزمەتی وەرزش دەكەن.
- بەهیوای ئەوەم بتوانم ئەمساڵ ببمە گۆڵكاری هەردوو خولی كوردستان و عێراق، ئەوە هیوای منە لە ئێستا و لە داهاتووشدا خەونی زیاترم هەیە.
- پەنا بەخوا ئەو هیوا و خەونی منە كە بتوانم بە ئاڵای كوردستان لە یەكێك لە پاڵەوانیتیەكانی جیهانی بۆ هەڵبژاردەی وڵاتەكەم یار بكەم.
-بەهیوای ئەوەم ئەوان زیاتر گرنگیی بە تواناكانی كچان بدەن، خولی بەردەوامیان بۆ بكەنەوە بۆ ئەوەی زیاتر گرنگی بە تواناكانی خۆیان بدەن، نەك ساڵانە تەنیا یەك خول بێت و تەواو.
- بەهیوای ئەوەم زیاتر گرنگیی بەتواناكانی كچانی كوردستان بدرێت و خزمەتی بەردەوامیان بكرێت، راگەیاندنەكانیش بەردەوام هاوكاریان بن.
