له‌ گرته‌یه‌كی ڤیدۆییدا كه‌ كاردانه‌وه‌ی جیاوازی له‌نێو عیراقییه‌كان لێكه‌وته‌وه‌، ده‌رده‌كه‌وێت باراك ئۆباما، سه‌رۆكی ولایه‌ته‌ یه‌كگرتووه‌كانی ئه‌مریكا، چۆن له‌ كۆبوونه‌وه‌كانی گروپی حه‌وت و له‌ باخچه‌یه‌كی به‌رلین حه‌یده‌ر عه‌بادی، سه‌رۆك وه‌زیرانی عیراق پشتگوێ ده‌خات و هیچ بایه‌خێكی پێ نادات.
وه‌ك له‌ گرته‌ ڤیدیۆییه‌كه‌دا ده‌رده‌كه‌وێت، حه‌یده‌ر عه‌بادی ده‌چێته‌لای ئۆباماوه‌، به‌ڵام ئه‌و پشتی تێده‌كات و هه‌ر رووی لێ ناكات.
له‌ گرته‌كه‌دا كه‌ له‌ پێش كۆتایی كۆبوونه‌وه‌كانی گروپی حه‌وت گیراوه‌، عه‌بادی له‌گه‌ڵ سه‌لمان جومه‌یلی، وه‌زیری پلانداناندایه‌ و به‌هۆی ئه‌و پشتگوێخستنه‌ی ئۆباماوه‌ ده‌یان كه‌س تووڕه‌ییان له‌ ره‌فتاره‌كه‌ی عه‌بادی و هه‌ڵوێسته‌كه‌ی ئۆباما ده‌ربڕیووه‌.
یه‌كێكی دیكه‌ش ده‌ڵێت: "ئۆباما ئاگای له‌وه‌ بوو عه‌بادی هاته‌ لایه‌وه‌، عه‌بادیش كه‌سێكی داماوه‌ و نه‌ده‌بوایه‌ نزیكی بوایه‌ته‌وه‌، له‌كاتێكدا ئۆباما سه‌رقاڵ بوو به‌ وتوێژ له‌گه‌ڵ سه‌رمایه‌دارێكی وه‌ك كریستن لاكار، به‌ڕێوه‌به‌ری بانكی نێوده‌وڵه‌تی و كه‌سایه‌تی جیهانی، بۆیه‌ عه‌بادی ته‌ریق بووه‌ و ناچار ته‌ماشای كاتژمێره‌كه‌ی دەستی كرد."
