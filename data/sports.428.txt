 ئەمشەو سەرجەم یاریەكانی جەولەی پێنجەمی قۆناغی كۆمەڵەكانی خولی ئەوروپی ناسراو بەئەورپا لیگ ئەنجام دەدرێت، یانەكانی میلانی ئیتاڵی و ڤیاریاڵی ئیسپانی و، مارسیلیای فەرەنسی نزیك بوونەتەوە لەتێپەراندنی ئەو قۆناغە و بەدەستهێنانی بلیتی قۆناغی 32، تا ئێستا یانەكان ئارسناڵی ئینگلیزی و لازیۆی ئیتاڵی و دینامۆ كییڤی ئۆكرانی بلیتی قۆناغی 32 یان دەستەبەركردووە و یانەكانی تریش ركابەری لەسەر 21 بلیتەكەی تر دەكەن، لەیاریەكی كۆمەڵەی چوارەم یانەی میلانی ئیتاڵی لەیاریگای سان سیرۆ میوانداری یانەی ئۆستریا ڤیینای نەمساوی دەكات، میلان بە كۆكردنەوەی 8 خاڵ لوتكەی ریزبەندی كۆمەڵەی چوارەمی گرتووە و بەبردنەوەی لەم یاریە قۆناغی داهاتوو زامن دەكات، میلانی خاوەن 7 نازناوی چامپیۆنس لیگ سەرەڕای گرێبەستە زۆرەكانی ئەم وەرزە، بەڵام لەئاستی ناوخۆیی بارودۆخی خراپە و دوا یاری خۆی لەبەرامبەر ناپۆلی بە گۆڵێك بەرامبەر بە 2 گۆڵ دۆراند و بە 19 خاڵ پلەی حەوتەمی كاڵچۆی گرتووە، ئەوەش رەخنەی زۆری هاندەرانی بەدوای خۆیدا هێناوە لەبەرامبەر مۆنتێلای راهێنەر، لەكۆمەڵەی یەكەمیش یانەی ڤیاریاڵی ئیسپانی پێشەنگ لەبەردەم هەلێكیدایە بۆ گەیشتنە قۆناغی داهاتوو، كاتێك روبەروی یانەی ئاستانی كازاخی دەبێتەوە، یانەی ئەتڵانتای ئیتاڵیش كە بە 8 خاڵ لەپلەی یەكەمی كۆمەڵەی پێنجەمە دەبێتە میوانی ئیڤەرتونی ئینگلیزی، لیۆنی فەرەنسیش میوانداری ئەپۆلۆن لیماسۆلی قوبرسی دەكات، لەكۆمەڵەی نۆیەمیش  مارسیلیا لەبەرامبەر ئۆستریا ڤیتۆریا گیماراشی پورتوگالی یاری دەكات، ئەتڵەتیك بلباوی ئیسپانی و هێرتابەرلینی ئەڵمانیش لەكۆمەڵەی دەیەم بەیەك دەگەن، ئارسناڵیش روبەروی كۆڵن دەبێتەوە، و لازیۆش لەبەرامبەر ئارنهایم یاری دەكات.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
