سەندیكایەكی نێودەوڵەتی بواری مافەكانی كرێكاران دەڵێت: توركیا یەكێكە لە10 وڵاتی جیهان لەرووی خراپی بارودۆخی مافی كرێكارانەوە.
یەكێتیی جیهانیی بۆ سەندیكاكانی نێودەوڵەتی تایبەت بە مافەكانی كرێكاران راپۆرتی خۆی بۆ ساڵی 2017 بڵاوكردەوە كە 139 دەوڵەتی سەرتاسەری جیهانی لەخۆگرتبوو.
لەنێو راپۆرتەكەشدا توركیا لەریزبەندی 10 خراپترینی وڵاتانی جیهان هاتووە لەرووی خراپی مافەكانی كرێكارانەوە.
بە پێی راپۆرتەكە، لەتوركیا 100 هەزار كرێكار لەدوای كودەتا شكستخواردووەكەوە لەكارەكانیان دەركراون.
دەشڵێت:بارودۆخ و رێوشوێنەكانی تایبەت بە سەلامەتی گیانی كرێكاران لەخراپترین بارودۆخدایە.
راپۆرتە نێودەوڵەتییەكە ئاماژە بەوەشدەكات رێژەی 60%ی وڵاَتان بەدوور لەیاسا نێودەوڵەتییەكانی كار مامەڵە لەگەڵ كرێكاران دەكەن و رێّژەی 25%ی ئەو وڵاتانەش دان بە مافەكانی كرێكاران نانێن بۆ  ئەنجامدانی  خۆپیشاندان و ناڕەزایی.
ئاماژە بەوەشدەكات رێژەی 50%ی وڵاتانی ناو ریزبەندییەكە  ئازادی بیروڕای كرێكاران سانسۆر دەكەن و رووبەڕووی توندوتیژی جەستەیی و دەروونی دەكرێنەوە
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
