لە ساڵرۆژی ئیمزاكردنی رێككەوتننامەكەی یەكێتیی نیشتمانیی كوردستان و بزووتنەوەی گۆڕان, لەتیف نێروەیی وتەبێژی ئەنجومەنی ناوەندی یەكێتی ڕایدەگەیەنێت: رێككەوتننامەی یەكێتیی و گۆڕان گرنگی تایبەتی خۆی هەبووە، چونكە ئەو رێككەوتنە بەدیهاتنی خەونێكی سەرۆك مام جەلال بوو كە پێشتر هەوڵی بۆ دابوو، هەروەها ئاشتی كۆمەڵایەتی لە سنووری پارێزگای سلێمانی هێنایە ئاراوە و لە سایەی ئەم رێككەوتننامەیە هەنگاوەكانی جێبەجێكردنی حكومەتی خۆجێی پارێزگاكانی سلێمانی و هەڵەبجە و ئیدارەی گەرمیان و راپەڕین چووە بواری جێبەجێكردنەوە.
وتیشی: بەرهەمێكی تری ئەو رێككەوتننامەیە فراكسیۆنەكانی یەكێتی و گۆڕانی لە بەغدا كرد بە یەك تیم لە راپەڕاندنی كارەكانیان و بەرگریكردن لە مافە رەواكانی گەلی كوردستان لەسەر یاسای بودجەو پێشمەرگەو ناردنی پارەی گەنمی جوتیاران و هەموو ئەو یاسایانەی كە پەیوەندییان بە هەرێمی كوردستانەوە هەبووە، بەهەمانشێوەش فراكسیۆنی سەوزو نیلی لە پەرلەمانی كوردستان وەك یەك تیم كاریان كردووە بۆ گۆڕینی سیستمی سیاسی لە سەرۆكایەتییەوە بۆ پەرلەمانی، هەرچەندە پەرلەمانی كوردستان پەكخراوە بەڵام لە زۆربەی بوارەكاندا یەك هەڵوێست بوون.
سەبارەت بە رێگری و بەربەستەكانی رێككەوتننامەكەیش وتەبێژی ئەنجومەنی ناوەند ئاشكرایكرد: بەربەستەكانی رێككەوتننامەكە بەدەربوون لە هەردوولا، دۆخی ناهەمواری سیاسی و ئیداری و دارایی ئەو قەیرانە ئابورییەی كە بەرۆكی هەرێمی كوردستانی گرتەوە هەروەها دۆخی ناهەمواری یاسایی كە پەكخستنی دەزگا شەرعیەكانی هەرێمی كوردستان بوو، بوونە بەربەرست لە بەردەم جێبەجێكردنی بڕگەكانی رێككەوتننامەكە.
وتیشی: یەكێتیی نیشتمانیی كوردستان جددیە لە چارەسەركردنی كێشەكانی هەرێم، یەكێتی زیاتر لە هەموو لایەك هەوڵدەدات و پرۆژەو نەخشەڕێگا پێشكەش دەكات و سەردانی هێزو لایەنە سیاسییەكان دەكات بۆ ئەوەی قەیرانی سیاسی و یاسایی و ئابوری چارەسەر بكات، بە چارەسەركردنی ئەو قەیرانانە دەرگا بەڕووی جێبەجێكردنی رێككەوتننامەكە واڵا دەكرێت.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
