 یانەی بەرشەلۆنەی ئیسپانی دەیەوێت بەخێرایی گرێبەستی گواستنەوەی فیلیپ كۆتینیۆی بەرازیلی و یاریزانی یانەی لیڤەرپوڵی ئینگلیزی كۆتایی پێ بهێنێت، رۆژنامەی مۆندۆ دیپۆرتیڤۆی كەتەلۆنی بڵاویكردەوە: بەرشەلۆنە سێیەم داوای بەبڕی 96 ملیۆن پاوەند خستۆتە بەردەم یانەی لیڤەرپوڵ لەپێناو گواستنەوەی كۆتینیۆ بۆ ریزەكانی و لەئێستادا هەموو سەرنجەكانی لەسەر ئەو یاریزانە كۆكردۆتەوە لەپێناو رازیكردنی بەپەیوەندیكردنی بەیانە كەتەلۆنیەكە پێش سەرەتای هەفتەی داهاتوو، رۆژنامەكە ئاماژەی بەوەكرد: رۆیشتنی نەیمار بۆ پاریس سان جێرمان وای كردووە یانە كەتەلۆنیەكە بڕی گرێبەستەكە بەرز بكاتەوە كە ئەگەر سەركەوتوو بێت ئەوا دەبێتە گرانترین یاریزانی لەمێژوی لیڤەرپوڵ و ژمارەكەی لویس سوارێز دەشكێنێت كە لە 2014 لەبەرامبەر 75 ملیۆن پاوەند چووە یانەی بەرشەلۆنە، فیلیپ كۆتینیۆ لەئینتەرمیلانەوە پەیوەندی بەلیڤەرپوڵەوە كرد و لەمانگی یەكی رابردوو گرێبەستەكەی تا هاوینی ساڵی 2022 نوێكردەوە كە ئێستا بەرزترین موچە لەنێو یاریزانانی یانەكە وەردەگرێت كە هەفتانە 150 هەزار پاوەندە.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
