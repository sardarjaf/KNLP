ئۆباما هۆشداری داوەتە توركیا كە شەڕی دژی داعش بە وردی بەرێوەبەن و زیاتر نەڕۆن و هێرش نەكەنە سەر كورد، كورد هاوپەیمانێكی چالاكی ئەمریكایە لەسەر زەوی لەشەڕی دژی داعش و سەركەوتنی گەورەیان بەدەستهێناوەو بەردەوام شكست بەداعش دێنن، بەڵام ئەردۆگان كەنەتەوەپەرستێكی توندڕەوە كورد لە سوریا و توركیا بە دوژمنی دەوڵەتی توركیا دادەنێ.
هاڤنگتۆن پۆست پرسیارێكی ئاراستەی ئۆباما كردو گوتی" ئایا ئۆباما مەترسی ئەوەی هەیە ئەردۆگان شەڕی دژی داعش بكاتە بیانوو بۆشەڕی پەكەكە و هاوپەیمانەكەی لەسوریا؟ ئۆباما گوتی" باشە ، تێروانینی خۆمان بە توركیا گەیاندووە، كە رێكخراوی داعش مەترسی و هەڕەشەیەكی گەورەیە لەسەر ناوچەكەو دەبێ هەوڵەكان چڕبكرێتەوە بۆسەر ئەو رێكخراوە.
تێڕوانینمان سەبارەت بەوەی پەكەكە چالاكی و هێرشەكانی دژی توركیا فراوان كردووە، رامان وایە توركیا مافی خۆیەتی پارێزگاری لەخۆی بكات، بەڵام ئەو رێكەوتنەی بە وردی كاری لەسەر دەكەین ئەوەیە: چۆن ئەو سسنوورە دادەخەین كەچەكدارە بیانییەكان لە رێگەیەوە دێنە ناو خاكی سوریا؟ ئەوەی دەیكەین لەسەر ئەو بنەمایەیە.
لەرۆژهەڵاتی ناڤینەوە.
