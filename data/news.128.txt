فڕۆكە جەنگیەكانی هاوپەیمانان مۆڵگەكانی تیرۆریستانی دەوڵەتی خەلافەتی ئیسلامی لە میحوەری خازر بۆردومان دەكەنء بەرپرسی هێزەكانی پێشمەرگەش لە میحورەكە ئاشكرایدەكات كە لەهێرشەكاندا فڕۆكەی جەنگی بی پەنجاء دوو بەكارهاتووەء داعش زیانی گیانیء ماددی زۆری پێگەیشتووە.
لە هێرشە ئاسمانیەكانی رۆژی دووشەممەی هاوپەیماناندا مۆڵگەكانی تیرۆریستان لە گوندەكانی تولەبەن، گەزەكان، شاقوڵیء بەدەنەی گەورەء وەردەك لە ناوچەی خازر كراونەتە ئامانجء بۆ ماوەی چەند كاتژمێرێك بەردەوام بووە.
فڕۆكەی جەنگی بی پەنجاو دوو یەكێكە لەپێشكەوتووترین فڕۆكە جەنگیەكانی جیهان ء توانای هەڵگرتنی هەشتاء پێنج بۆمبی دووسەدء بیستء پێنج كیلۆیی هەیەء دەتوانێ دوانزە بۆمبی سێسەدء سیء هەشت كیلۆگرامییش لەژێر باڵەكانیدا هەڵبگرێت.
چاودێرانی سەربازی بەشداریپێكردنی بی پەنجاو دوو لە شەڕی داعشدا بە سەرەتایەك بۆ كۆتاییهاتنی خەلافەتەكەی بەغدادیء كۆنترۆڵكردنەوەی موسڵ لەقەڵەم دەدەن.
