فیدراسیۆنی تۆپی پێی ئه‌رووپا به‌ فه‌رمی ناوبژیوانی هه‌نگاری (ڤیكتۆر كاسای) ته‌مه‌ن 40 ساڵی بۆ به‌ڕێوه‌ بردنی یاریی كردنه‌وه‌ی پاڵه‌وانییه‌تیی یۆرۆی 2016 ده‌ستنیشان كرد كه‌ بڕیاره‌ هه‌ینی داهاتوو له‌ كات 22:00ـی شه‌و له‌ نێوان هه‌ڵبژارده‌ی فره‌نسا و رۆمانیا له‌ یاریگه‌ی (فره‌نسا) له‌ شاری پاریس به‌ڕێوه‌ بچێت.
ڤیكتۆر كاسای له‌ ساڵی 2003ـه‌وه‌ بۆته‌ ناوبژیوانێكی نێوده‌وڵه‌تی، دوای ئه‌وه‌ی 4 یاریی له‌ مۆندیالی 2010 به‌ڕێوه‌ برد، سه‌ركه‌وتنێكی باشی تۆمار كرد، دواتر بۆ یه‌كه‌مینجار له‌ یۆرۆی 2012 ، ئه‌ركی به‌ڕێوه‌ بردنی 3 یاریی وه‌رگرت، یه‌كه‌مینجاریش له‌ یارییه‌كی فه‌رمیدا ئه‌ركی ناوبژیوانییه‌تیی بۆ هه‌ڵبژارده‌كانی فره‌نسا و رۆمانیا وه‌ربگرێت.
