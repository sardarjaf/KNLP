چاوەران دەکرێ ئەمڕۆ پێنجشەممە 24/11/2016 ،ئەندامانی پەرلەمانی ئەووپا دەنگ بدەن بۆ هەڵپەساردن و سڕکردنی گفتوگۆکانی بەئەندام بوونی تورکیا لە یەکێتی ئەوروپا، ئەمەش ئاراستەکردنی ئاماژەیەکە بۆ تورکیا کە هەڵمەتی دەسگیرکردنی کوێرانەو فراوانy دەس پێ کردوە لە پاش هەوڵی کودەتا سەرنەکەوتوەکەی تەمووزی ئەمساڵ.
زۆربەی لایەنە بەشدارەکانی پەرلەمانی ئەووپا هەوڵێکی یەکگرتویان وەگەر خستوە بۆ سڕکردنی دانوستانەکانی نیوان تورکیاو یەکێتی ئەوروپا، واتە بەشێوەیکی کاتی گفتوگۆکان سڕ دەکەن ، هاوکات ئەگەر تورکیا سزای لەسێدارەدان بهێنێتەوە بواری جێ بەجێ کردن ، کە چەند مانگێک لەمەوە پێش باسی لێوەکراوە ، ئەوا پەرلەمانی ئەوروپا هەموو دەرگاکانی گفتوگۆ و قسەکردن داددەخات بەڕووی تورکیادا.
وا بڕیارە ئەمرؤ سەرلەئێوارە دەەنگدانێکی سەرەتایی بکرێت لەو بارەوە کاتژمێری دوانزەی شەو، ئەگەر بەزۆرینەی دەنگ بڕیارەکە بدرێ ئەوا کۆمسیۆنی ئەوروپا کە سەرپەرشتی ئەوە پرۆسەیە دەکات ،هەڵدەستێ بە جێ بەجێ کردنی بڕیارەکە.
تورکیا بەفەرمی لەساڵی 2005 وە داوای بون بەئەندامەتی کردوە لەیەکێتی ئەوروپا ،بەڵام لەبەر نەبونی سیفەتەکانی ئەندامەتی و پابەند نەبونی بەیاساکانی تایبەت بەمافی مرۆڤ و یەکتی ئەوروپا تائیستا وەرنەگیراوە، چاوەروان دەکرێ لەپاشەڕۆژدا داواکاری ئەندامەتی بەتەواوەتی ڕەت بکرێتەوە.
