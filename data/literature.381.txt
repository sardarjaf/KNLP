مردن بە بێ وەسێت چەند وشەیەک بۆ مەرگی (تەها و ئومێد و هاوڕێ) … کارا فاتیح
وەسێت دوا پەیڤی مرۆڤە بۆ ژیان، بەڵام ئەم مەرگە دوا پەیڤمان ناداتێ، نەك تەنها بۆ ئەوەی بۆ هەمیشە بڕوا بە ڕوودانی نەكەین، بۆ ئەوەیش هەمیشە گوێیەك هەبێت لە ژیاندا دەنگی ئەوان ببیستێت.
وەسێت پێچانەوەی بارگەوبنەیە لە ژیان و بە ناچاری ڕۆیشتنە بەرەو پیری مەرگ، بەڵام ئەمان بارگەوبنە ناپێچنەوە و بێ وەسێت دەڕۆن، چونكە نایانەوێت سینەما و ئەكادیمیا بە جێ بهێڵن و لە داهێنان و تۆماركردنی چركەكانی ژیان بوەستن.
وەسێت ناكەن و دەڕۆن، چونكە ناتوانرێت خاڵی كۆتایی بۆ ژیانی ئەمان دابنرێت، ئەمان لە ناو هونەر و داهێنان و سەركێشییەكاندا دەژین، نەك لە ناو تەقلیدیەت و ڕۆتینی كۆمەڵایەتی و بەهای باو.
وەسێت ناكەن و دەڕۆن، چونكە ناخوازن داوایەكیان لەوانەی دوای خۆیان هەبێت بۆ ئەوەی شتێك بكەن یان ڕێچكەیەك بگرن، چونكە باوەڕیان بەوە نییە ئەو ڕووبەرە جێ بهێڵن كە تێیدا كار دەكەن و سێبەری داهێنانیان بە سەر ئەو ڕووبەرانەوە هەر دەم دەمێنێت.
Previous من زەعیفە نیم خەبات بۆ سڕینەوەی پلە دوویی پێویستی بە بەشداری یەکە بەیەکەی ژنانە … لاوژە جەواد
