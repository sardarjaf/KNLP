له‌ چاخی سه‌هۆڵبه‌ندانه‌وه‌، چاوم به‌ ئاسمانه‌وه‌یه‌، ئه‌مه‌ خوایه‌..!!
ڕۆژم لێ هه‌ڵ بێت..!
كه‌م و كورت.. لێره‌و له‌وێ، چاوشاركێی ده‌گه‌ڵ كردووم، به‌ڵام سه‌د مخابن هه‌ڵهاتنی ئه‌م كه‌ڕه‌ته‌ی دوو له‌ت بوو، جا هه‌ر چه‌نده‌ش تین و توان و گه‌رمی خۆی هه‌ن..!
وه‌لێ خاترجه‌م و ئاسووده‌ نیم پێی...
گه‌ر تیخێكت به‌ ده‌سته‌وه‌ گرتبا و سه‌رتاپای جه‌سته‌یت تاشیبا دژوار بوو پلیكت گۆشت لی چنگكه‌وتبا.
عه‌ره‌ق كاری خۆی لێكردبوو، هورد و درشتی شاره‌كه‌ به‌ خه‌سڵه‌ته‌كانی ئاشنا بوون، ئه‌گه‌ره‌كو گوتبات بله‌ فگور، به‌رسڤیان ئه‌دایته‌وه‌..!
وه‌كو ئه‌وشن ئاخاوتنه‌كانی له‌ گوێره‌ی خۆی نه‌بوون، ئه‌وی ڕۆژێ ئازگارێك شه‌كه‌ت و په‌رێشان پشتی نیوه‌ڕۆی وه‌رزی هه‌وین بوو له‌ دووی گوێلێكی ئاو ده‌گه‌ڕا عه‌ره‌قه‌كه‌ی لێل ئاوێته‌ بكات.
ده‌ستی ناكه‌وت.
جا له‌ به‌رخۆیه‌وه‌ ده‌یبۆڵاند و گازنده‌ی بوو، خه‌ڵكه‌ ڕێڕه‌وه‌كه‌ تێیان ده‌ڕوانی و زه‌رده‌یان ده‌هاتێ، ئه‌ویش ده‌یگوت: ئاو نییه‌، كاره‌با نییه‌، به‌نزین و غاز نییه‌، دواتر ئاوڕێكی له‌ خوارو و ژووری خۆی دایه‌وه‌ و نه‌ختۆكه‌یه‌ك ده‌نگی نه‌وێ كرد و گوتی: پێمه‌كه‌نن!
