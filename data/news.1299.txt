بەهۆی شەڕی ناوخۆی سوریاوە، كە لە ساڵی 2011 دا دەستیپێكرد، زیاد لە 10.6 ملیۆن هاوڵاتیی ئەو وڵاتە ئاوارەبوون و ناوچەكانی خۆیان بەجێهێشتووە.
ئەم ژمارەیە نیوەی دانیشتوانی سوریا پێكدەهێنێت، واتە لەئێستادا لە هەر دوو هاوڵاتییەكی سوری، یەكێكیان لەو شوێنە نییە كە پێش جەنگ لێی بووە.
ئەمرۆ ژمارەی ئەو كەسانەی كە لە سەرەتای دەستپێكردنی جەنگی ئەو وڵاتەوە لە ناوچەكانی خۆیان ئاوارەبوون و نەماون، گەیشتووەتە 10.6 ملیۆن كەس.
ژمارەی دانیشتووانی سوریا بەر لە جەنگ 21.2 ملیۆن بوو، لە ئێستادا زیاد لە 310 هەزار هاوڵاتی بەبۆنەی شەڕی ناوخۆی سوریاوە كوژراون و 4.1 ملیۆن-یان ئاوارەی وڵاتانی دەرەوە بوون، هەروەها 6.5 ملیۆنی دیكەشیان لەناو وڵاتەكەدا ئاوارەبوون و بەهۆی جەنگەوە ماڵەكانیان چۆڵ كردووە.
لە جیهاندا زیاد لە 59.5 ملیۆن كەس هەیە، كە وەك پەنابەر یان ئاوارە لە وڵاتێكی جیا لە نیشتیمانی خۆی دەژی.
