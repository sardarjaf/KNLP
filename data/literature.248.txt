سه‌رباز سه‌ری تفه‌نگ و قۆنداغی تفه‌نگه‌كه‌ی له‌ ده‌ستیدا گرت، له‌ سه‌نگه‌ر رۆیشته‌ ده‌رێ‌ و خۆی فرێدایه‌ ناو خاكڕێزه‌كه‌وه‌.
به‌ یارمه‌تی هه‌نیشك و ئه‌ژنۆكانی خۆی هه‌ڵكێشایه‌وه‌ سه‌ره‌وه‌.
ده‌نگ و گرمه‌ گرمی فڕۆكه‌كان له‌ دووره‌وه‌ ئاگری شه‌ڕیان هه‌ڵدایساند.
كه‌ گه‌یشته‌ كۆتایی خاكڕیزه‌كه‌ سه‌ری به‌رز كرده‌وه‌ تا ئه‌و لایه‌ی دیكه‌ی خاكڕێزه‌كه‌ ببینێ‌، به‌ڵام نیگای وتی سڵاو.
ئه‌ویش سڵاوی كرد.
ترپه‌ی دڵیان پێكه‌وه‌ كۆمه‌ڵێك قسه‌ی نه‌وتراویان هه‌بوو و یه‌كتریان هه‌ڵسه‌نگاند.
هه‌ر دووكیان تفه‌نگه‌كانیان له‌سه‌ر خاكڕێزه‌كه‌ فڕێدا.
ده‌نگی تۆپ و خومپاره‌ له‌ پشت سه‌ری نووره‌كانه‌وه‌ ده‌ڕۆیشت.
گفتوگۆ و ده‌نگه‌ ده‌نگی ترپه‌ دڵیان به‌ ئه‌سته‌م ده‌بیسترا.
سه‌رباز ئاماژه‌ی به‌ تفه‌نگه‌كه‌ی كرد كه‌ هه‌روا له‌ سه‌ر خاكڕێزه‌كه‌ كه‌وتبوو.
دووژمن تفه‌نگه‌كه‌ی هه‌ڵگرت كه‌ خومپاره‌یه‌ك سه‌نگه‌ره‌كه‌ی پڕش‌و بڵاو كرد.
ئه‌وان به‌ره‌وڕووی یه‌ك راكشان و پاڵیان دایه‌وه‌ به‌ سه‌نگه‌ری ژێر پێیان كه‌ هێشتا دووكه‌ڵی لێ هه‌ڵده‌ستا.
