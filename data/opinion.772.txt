بۆ خوێنەران و خوێنەر دۆستان، بۆ هەموو ئەوانەی دەیانەوێت لەدیدی سۆسیالیستی کۆمۆنیزمی کرێکاریدا، بۆچوون و روانین و رێگەچارە و لێکدانەوە و هەڵوێست، لە پەیوەند بە پرسە سەرەکیەکانی کۆمەڵگەوە، زیاتر ببیستن و ببینن… ماڵپەری تایبەتی من کەوتەوە گەر…
دوای دابڕانێکی نزیک بە دوو ساڵە، وا جارێکی تر ماڵپەری تایبەتی من ” عەبدوڵا مەحمود” بە دیزانێکی نوێ و بە هەوڵی بێدرێغی هاوڕێی ئازیزم” ئارام عەلی” کەوتەوە گەر.
کە هەر لیرەوە سوپاسی بێ کۆتای ماندوبوون و ستایشی دەست رەنگینیەکەی دەکەم….
بابەتەکانی ئەم ماڵپەرە، لەروانگەی سوسیالیستی و کۆمۆنیزمی کرێکاریدا، دەڕوانێتە پرس و مەسەلە جۆراوجۆرەکانی کۆمەڵگای کوردستان و عێراق و ناوچەکە و پرسە چارەنووسسازەکانی دنیا… هیوادارم بە پێی توانایی و کاتی بەردەست، بتوانم لە دیدی چینی کرێکارو کۆمۆنیزمی کرێکاریدا، روانین و بۆچوون و لکێدانەوەو ڕیگەچارەو هەڵوێستەکانم بە ئێوە بگەیەنم و لەو رێگایەشەوە بتوانم، بێ دابران لەگەڵتان بم… ئامانجیش لەم مالپەرەو هەوڵەکانی من بۆ تەفسیرو لێکدانەوەی دنیا نییە بە تەنها، بەڵکو هەوڵ و تێکٶشانێکی بەنەخشەیە بۆ گۆرێنی دنیا، و بنیاتنانی کۆمەڵگایەی ئازاد و بەرابەرو ئینسانی.
کۆمەڵگای کۆمۆنیستی یە… سوپاسی هاوکاری و سەرنج و پێشنیاراتی تەندروستی هەموو هاوڕێ و ئازیزێک دەکەم…
