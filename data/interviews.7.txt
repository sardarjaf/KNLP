عادل موراد سكرتێری ئەنجومەنی ناوەندیی ی.ن.ك لە سلێمانی پێشوازیكرد لە (یان ڤان وین) جێگری باڵیۆزی هۆڵەندا لە عیراق و (جانیت ئەلبیردا) كونسوڵی هۆڵەندا لە هەرێم و گفتوگۆیان لەبارەی دوایین گۆڕانكاری و پێشهاتە سیاسیەكان كرد.
لە دیدارەكەدا عادل موراد تیشكی خستەسەر پەیوەندییە مێژوییەكانی گەلی كورد و هۆڵەندا و كە لەدوای نسكۆی 1975 هۆڵەندا یەكەم وڵات بوو پێشوازیی لە كۆمەڵێك گەنجی كورد وەك پەنابەركرد هەروەها سوپاسی رۆڵ و ئەركی حكومەت و گەلی هۆڵەندا كرد لە پای پشتیگری و پشتیوانی بۆ هێزی پێشمەرگە و گەلی كورد لە دژی تیرۆر.
لە تەوەرێكی تری دیدارەكەدا عادل موراد داوای لە حكومەتی هۆڵەندا كرد، بەشداری كارایان هەبێت لە بنیاتنانەوەی هەرێمی كوردستان و عیراق بەتایبەتی لە بوارەكانی كشتوكاڵ و ئاودێری.
لەلایەن خۆیانەوە وەفدی میوان بۆچونەكانی عادل مورادیان لە سەرجەم پرسەكان بە گرنگ وەسف كرد و تەئكیدیان كردەوە كە بەردەوام دەبن لە پشتیوانیكردنی هەرێمی كوردستان و عیراق لە شەڕی دژی داعش و كاركردنیان لەگەڵ سەرجەم پێكهاتە و لایەنە سیاسیەكان.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
