پارێزگارو ئه‌نجومه‌نی‌ پارێزگای‌ سلێمانی‌ په‌یامێك ئاراسته‌ی‌ دانیشتوانی‌ پارێزگای‌ سلێمانی‌ ده‌كه‌ن و ڕایده‌گه‌یه‌نن، "به‌رده‌وامده‌بین له‌ڕێگریكردن له‌به‌نزینی‌ خراپ"، ئه‌ندامێكی‌ ئه‌نجومه‌نه‌كه‌ش ڕایده‌گه‌یه‌نێت، "ئه‌و هه‌وڵانه‌ی‌ ده‌درێن بۆ هێنانی‌ به‌نزینی‌ خراپ، نایاسایین و ڕێگه‌یان پێناده‌ین".
هۆشیار جاف ئه‌ندامی‌ لیژنه‌ی‌ وزه‌و سامانه‌ سروشتیه‌كان له‌ئه‌نجومه‌نی‌ پارێزگای‌ سلێمانی‌ له‌لێدوانێكدا به‌SNNی‌ ڕاگه‌یاند، "ئه‌مڕۆ وه‌كو لیژنه‌ی‌ وزه‌  له‌گه‌ڵ سه‌رۆكایه‌تی ئه‌نجومه‌ن و پارێزگاری‌ سلێمانی‌ به‌وه‌كاله‌ت كۆبوینه‌وه‌ بۆ ئه‌وه‌ی ڕێگری بكرێت له‌هاتنه‌ ژوره‌وه‌ی هه‌ر به‌نزینێك كه‌ ستانداردی وه‌زاره‌تی سامانه‌ سروشتیه‌كان نه‌بێت".
هۆشیار جاف له‌په‌یامێكدا بۆ دانیشتوانی‌ پارێزگای‌ سلێمانی‌ وتی‌:"هاوڵاتیانی خۆشه‌ویستی پارێزگاكه‌مان دڵنیاده‌كه‌ینه‌وه‌ به‌رده‌وامده‌بین له‌ڕێگریه‌كانمان بۆ نه‌هاتنی به‌نزینی خراپ".
