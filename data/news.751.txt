لە هەڵبژاردنی رۆژی دووشەمە 9ی ئایاری فلپیندا، حاكمی شاری دافاو لە باشوری وڵات دوتیرتی براوەی یەكەمی هەڵبژاردنەكە بوو، بە هێنانی نزیك 39%ی دەنگەكان بووە سەرۆكی وڵات، ناوبراو كاندیدی ئەمەریكا و دەسبژێری سیاسی دەسترۆیشتووی وڵات نەبوو، لە یەكەم كاردانەوەشی دوای سەركەوتنی وتی سستەمی سیاسی وڵات لە كۆمارییەوە دەگۆڕم بۆ پەرلەمانی .
لە هەڵبژاردنەكە رۆدریجۆ دوتیرتۆ بە هێنانی 15 ملیۆن و 840 هەزار و 676 دەنگ بووە براوەی یەكەمی هەڵبژاردنەكەو بە سەر 5 پاڵێوراوەكەی دیكەدا سەركەوت كە خۆیان كاندید كردبوو، كە دابەش ببون بەسەر حیزبە راست و چەپەكاندا، دوتیرتۆ بە پشتیوانی پارتی (PDP-Laban ) خۆی كاندید كرد، كە پارتێكی چەپی پۆپۆلیستە، ناوبراو 6 ملیۆن 2 هەزار دەنگ لە پێش نزیكترین ركابەریەوەیەتی كە مار رۆكساسە كاندیدی ئەمەریكا و سەرۆكی وڵات لە پارتی لیبراڵی راستگەرا .
لە هەڵبژاردنەكە لە كۆی 55 ملیۆن و 735 هەزار و 757 دەنگدەر، 43 ملیۆن و 448 هەزار و 477 دەنگدەر بەشداری دەنگدانیان كرد.
دوتێرتی هەرچەندە رایگەیاند كە پرۆسەی ئاشتی دەباتە پێشەوە لە گەڵ گروپە چەكدارەكان، بەڵام هەندێك لە چاودێران پێیان وایە كە ناوبراو چەندین ساڵە پەیوەندی نا فەرمی هەبووە بە گەریلا ماوییەكانی حیزبی شیوعی فلپینەوە.
