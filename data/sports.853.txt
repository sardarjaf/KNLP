بەرەبەیانی ئەمڕۆ هەینی لە یارییەکانی پاڵەوانێتی کوپا ئەمریکا هەڵبژاردەی ئۆرۆگوای رووبەڕووی هەڵبژاردەی ڤەنزویلا بوویەوە، لەئەنجامدا ڤەنزویلا بە گۆڵێكی بێ وەڵام سەرکەوتنی بەدەستهێنا.
لەویارییەدا لویس سوارێز هێرشبەری یانەی بەرشلۆنە و هەڵبژاردەی ئۆرۆگوای بەشداری نەکرد، بەوهۆیەوە سوارێز کۆنترۆڵی خۆی لەدەستدەدات و زۆر لە تابارێز راهێنەری هەڵبژاردەکەی توڕە بوو.
لەدوای یارییەکە تابارێز لێدوانی بۆ ڕۆژنامەکاندا وتی: "هیچ کێشەیەک نییە، پێشتریش پێتانم وت کە ئەو یاریزانە ئامادە نییە یاریی بکات، بەوهۆیەوە بەشداریم پێ نەکرد".
وتیشی: "ئەگەر یاریزانێک 100٪ ئامادە نەبێت ئەوە یاریی پێ ناکەم، سوارێز 18 ڕۆژە لەگەڵماندایە زۆر خۆی ماندوو کرد تاکوو بتوانێت بەشداری بکات، بەڵام نەیتوانی بگەڕێتەوە بۆ یارییکردن.
جێی ئاماژەیە هەڵبژاردەی ئۆرۆگوای دووەم شکستی هێنا لە پاڵەوانێتی کوپا ئەمریکا و ونزیکبووەتەوە لە ماڵئاوایی کردن.
