لای هەمووان روونە بەرنامەی ڤايبەر يەکێکە لە بەرنامە سەرکەوتووەکانی بواری پەيوەندی کردن کە بەکارهێنەر لە رێگەی بوونی هێڵی ئينتەرنێتەوە دەتوانێت چات و پەيوەندی دەنگی و ڤيديۆیی بێ بەرانبەری پێ ئەنجام بدات.
درەنگانێکی رۆژی سێشەممەش بەرنامەی ڤايبەر لەلايەن کۆمپانيای راکوتينی ژاپۆنييەوە نوێکرايەوەو بۆ ئەو بەکارهێنەرانەيان نارد کە بە سيستمەکانی ئەندرۆيد يان ئای ئۆ ئێس ڤايبەر بەکاردەهێنن.
لەم نوێکردنەوەيەيدا ڤايبەر گۆڕانکارييەکی باشی تيادا کراوە کە لە رێگەی ئاسايش و پاراستنی داتاکانييەوە زۆر بەهێز کراوە، بە وتەی کۆمپانيای خاوەن بەرهەمەکە بەبەراورد بە ڤێرژنەکانی رابردوو، ڤايبەر تۆکمەتر کراوە.
بەکارهێنەرانی سيستمی ئای ئۆ ئێس و ئەندرۆيد دەتوانن بەشێوەيەکی ئاسایی و ياسایی لە رێگەی ئاپ ستۆر يان پلەی ستۆرەوە ڤايبەرەکانيان نوێ بکەنەوە.
