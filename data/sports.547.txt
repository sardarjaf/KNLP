شیزاری کوتشارسکی بەرێوبەری کارەکانی لیڤاندۆڤسکی ھێرش بەرە پۆڵەندیەکەی یانەی بایرن منشن لە دیدارێکیدا لەگەڵ پێگەی کالچیۆ میرکاتۆ ئاشکرای کرد کە بەڵی چەند ھەفتەیەکە لەگەڵ یانەی ریاڵ مەدرید پەیوەندیمان ھەیە و گفتوگۆ لەگەڵ ئەو یانەیە بۆ گواستنەوەی لیڤا کراوە ، بەرێوبەری کارەکانی ئەو یاریزانە ئەوەش نەشاردەوە کە بە ئیدارەی یانەی بایرن منشن یشی راگەیاندووە کە گفتوگۆیەکی لەو شێوەیە لە نێوانیاندا ھەیە ، ئێمەش بە خۆشحاڵیەوە گوێمان لە داواکەی ریاڵ گرتووە چونکە ریاڵ یەکێکە لە گەورەترین و بەھێزترین یانەکانی جیھان ، ئەوەی جێی ئاماژەیە لیڤاندۆڤسکی لە وەرزی ئەمساڵدا لەگەڵ یانەی بایرن ئاستێکی بەرزی پیشان داوەو لە کۆی ٥١ یاری ٤٢ گۆڵی بۆ یانەکە کردووەو ٧ پاسی گۆڵیشی بە ھاورێکانی داوە
