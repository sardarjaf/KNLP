وەزارەتی سامانە سرووشتییەکانی حكومەتی هەرێمی کوردستان روونکردنەوەیەکدا رۆژی پێنجشەممە 9ی حوزەیرانی 2016 بڵاوکراوەتەوە و وێنەیەكی دەست رێگای كوردستان كەوتووە تیایدا هاتووە، " دوای ئەوەی هەرسێ پەرلەمانتار عەلی حەمە ساڵح- شێرکۆ جەودەت- عیزەت سابیر هەڵسان بە بڵاوکردنەوەی یادداشتێک لەبارەی داهاتی نەوت کە پڕبوو لە زانیاری هەڵە و نادروست و بێ بەڵگە و بێ گەڕانەوە بۆ وەزارەتمان بەمەبەستی روونکردنەوە، وەزارەتمان بەپێویستی زانی ئەم پرسە لە رێگەی یاسا یەکلایی بکاتەوە و راستی بابەتەکە بۆ سەرجەم هاووڵاتیانی کوردستان لە رێگای دادگا ئاشکرا بکات".
هەر لەراگەیەندراوەكەی وەزارەتی سامانە سرووشتییەکان هاتووە، "بۆ ئەم مەبەستە دوای تۆمارکردنی سکاڵا لەسەر هەرسێ پەرلەمانتاری ناوهاتوو لەسەرەوە، دادگای لێکۆڵینەوەی هەولێر نووسراوێکی ئاراستەی پەرلەمان کردووە بە مەبەستی ئامادەبوونی هەرسێکیان لەبەردەم یاسا و دادگا بۆ سەلماندنی راستی یادداشتەکە".
