لەم ڕۆژانە ‌هیچ بابەتێکم نەبوو بینوسمەوە ، بیرمکردەوە بچمە یەکێ لە کافتریاکانی شارەکەم بەلکو بابەتێکم دەستکەوێت .
کاتێ گەیشتمە ناو کافتریایەک  لەپڕ دوو کەسم بینی شەڕیانە .
بە جنێو دایک و خوشکی یەکتر دەگێن .
منیش وتم : ئەگەر ئەم شەڕە ڕانەگرن  تەلەفۆن بۆ پۆلیس دەکەم !
بۆ ئەوەی پێیان ڕابوێرم و بیانترسێنم  وتم : زۆر باشە ..بەس من هەردەبێ پۆلیس ئاگادار کەم !
کەسی دووەم ڕووی دەمی لەکەسی یەکەم کردو وتی : بە زاتی خوا بەشم نەدەی ، هەموو شت ئاشکرا دەکەم !
وتم : گوێ بگرن ..ئێوە شەڕتانە لەسەر پارەی دزراو ..بۆم نەدرکێنن ئێستا تەلەفۆن دەکەم بۆ پۆلیس .
کەسی دووەم وتی : باشە هەموو شتت بۆ باس دەکەین بزانین تۆ هەق بە کێ دەدەی !
کەسی یەکەم  بەم شێوەیە گێڕایەوە : برا ..ئەم کاکەیە ئێوارەیەکیان هات بۆ مالم .
دوای نان خواردن و چای خواردنەوە پێیوتم ، با بچین پیاسەیەک بکەین ..دەرچووینە دەرەوە پیاسەمان کرد ...بەدەم ڕێگاوە وتی :  دەزانم ژنەکەت دووگیانەیە ..داواکارییەکم هەیە .
لەسەرتا خەریکبوو بدەمە ناودەمی ..کەچی دەستی گرتم وتی : تووڕە مەبە برا .. ڕۆژ تا ئێوارە ژنەکەت میز دەکاتە ئاودەستەوە ئەگەر چۆڕی میز بکاتە ناو بتلێکەوە بیدات پیمان چی دەبێت؟
وتی : نا من شێت نیم ، تۆ شێتی چۆڕێ میز بە هەزار دۆلار نادەیت ..کەواتە من دەچم لە شوێنێکیتر پەیدای دەکەم ..
پاش چەند ڕۆژێک ئەم کابرایە تەلەفۆنی بۆ کردم وتی : چۆڕە میزەکە بە پێنج هەزار دۆلار .
ئەم کابرایە هات بۆلام پێی وتم : ئەو چۆڕە میزە دەبەمە لای دکتۆرێک .
پێیدەلێم ئەمە میزی ژنەکەمە ، داوای لێدەکەم تاقی بکاتەوە بزانێت ژنەکەم دوگیانەیە ؟.
کاخەزی دکتۆرەکە هەلدەگرم ..لەگەڵ ژنەکەم سواری ئۆتۆمبیلەکەم دەبین لەناو شار دەسوڕێینەوە خۆمان دەکەینە ژێر ئۆتۆمبیلێكیتر، لەکاتی ڕووداوەکە یەکسەر تەلەفۆن بۆ پۆلیس و فریاکەوتن و ئاگرکوژێنەوە دەکەم .
لە نەخۆشخانە ڕیپۆرت دەدەم کە ژنەکەم منداڵی لە بارچووە... بەم کارە پارەیەکی چاک لە بیمە وەردەگرم..
هەر کە بەسەرهاتەکەی بۆ گێڕامەوە ، من پەشیمان بوومەوە وتم : بێ چۆڕە میزەکەی ژنەکەم  هیچت پێ ناکرێ .
دەبێت لەم کارە شەریکم کەیت.
کەسی یەکەم هاتە ئاخافتن : جا تۆ بۆ خوا بلێ  مەعقولە من خۆم و ژنەکەم بکەمە ژێر ماشینەوە ئەم برادەرەش بە  چۆڕێ میز بیکەم بە شەریک؟ .
کەسی دووەم وتی : برا ... سەرەتا ئەم کاکەیە ڕازی نەبوو پاشان وتی باشە شەریکت دەکەم .
ئێستا چەکەکەی لە بیمە وەرگرتووە دەلێم بەشی کەین ..دەلێ نەخێر هەر ئەو پێنج هەزارەت دەدەمێ کە ڕێکەوتین لەسەری !
کەسی یەکەم وتی : برا.. ئەم وتانەی هەموو ڕاستبوون... بەلام ئەم برادەرە سەرەتا پێی وتم ..من ڕازیم بە پێنج هەزاردۆلار بە مەرجێ پێی بلێم چۆڕە میزەکەم بۆ چییە ؟ کاتێ پێم گوت پەشیمان بووەوە ، کەواتە درۆی لەگەل کردم ، منیش ئێستا لەسەر وتەی خۆم ماوم پێنج هەزاری دەدەمێ ..چۆن ئەو درۆی لەگەل کردم منیش ئەوها وەلامی دەدەمەوە.
وتم : ڕاستی من زۆر کێشە هەیە دەتوانم چارەسەری بکەم ، بەس ئەمەی ئێوە ناوازە و سەری لێدەرناکەم...ڕاستە پێشینان وتویانە : تا سەر سپی دەبێت قنگ شتی عەجایب دەبینێ!
وتم : سەرەتا من کاکەی کەس نیم .. پاشان پێم بلێن چەکەکەی بیمە بە ناوی کێ تۆمارکراوە؟
وتم : کەواتە هەردووکتان تاوانبارن ..ئەگەر من دەکەن بە دادوەر هەردووکتان بۆ زیندان ڕەوانە دەکەم !
وتیان : سەرەتا لە تۆ بەلێنمان وەرگرت کە لای کەس ئەم نهێنییە نەدرکێنی ئێستا داواکارین بەلێنەکەت ببیتەسەر !
بە دڵخۆشییەوە لە دەرگای کافتریاکە هاتمە دەرەوە و پێیانم وت : زۆر سوپاس بۆ ئەو چیرۆکە ی بە خۆڕایی بۆتان گێڕامەوە .
