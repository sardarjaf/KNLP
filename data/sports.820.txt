 ماركۆ ئاسینسیۆی یاریزانی یانەی ریاڵ مەدریدی ئیسپانی 3 گرێبەستی لە میركاتۆی ئەم هاوینە رەتكردۆتەوە و بریاری مانەوەی داوە لە قەڵای سانتیاگۆ بیرنابیۆ، لەو بارەیەوە رۆژنامەی دیلی ئیكسپرێس ئاشكرایكرد: لە سەرەتای ئەم هاوینە ئارسناڵ هەوڵیدا گرێبەست لەگەڵ ئاسینسیۆ ئیمزا بكات، بەڵام ئەو یاریزانە سور بوو لەسەر بەردەوام بوون لە یانەكەی، هەروەها یانەی شاهانەش سەرجەم ئەو داوایانەی رەتكردۆتەوە كە لەلایەن یانەی لیڤەرپوڵی ئینگلیزی بۆ گواستنەوەی ئەو یاریزانە تەمەن 21 ساڵە پێشكەشیكراوە، رۆژنامەكە ئەوەشی روونكردۆتەوە: یانەی بایرن میونشنی ئەڵمانیش یەكێكی ترە لەو یانانەی هەوڵی بەدەستهێنانی تواناكانی ئاسینسیۆی دەدا، بەڵام وەڵامی ریاڵ مەدرید نەخێر بوو و ئامادە نەبوو دەستبەرداری ئەو یاریزانە بێت لەبەر هەر هۆكارێك بێت، رۆژنامە ئینگلیزیەكە باسی لەوەكردووە: زێنەدین زێدانی راهێنەری فەرەنسی رازی نییە دەستبەرداری ئاسینسیۆ بێت كە بە بەهرەمەندی داهاتووی یانەكە وەسفی دەكات، ماركۆ ئاسینسیۆ لە مانگی هەشتی ساڵی 2015 لە ریاڵ مایۆركاوە پەیوەندی بە یانەی ریاڵ مەدریدەوە كرد، دوای ئەوە و بۆ یەك وەرز و بەخواستن چووە یانەی ئیسپانیۆل پێش ئەوەی سەر لەنوێ بگەرێتەوە ریزەكانی یانەی شاهانە و لەگەڵیدا نازناوی لالیگا و سوپەری ئەوروپی و جامی جیهانی یانەكان و خولی یانە پاڵەوانەكانی لەگەڵدا بەدەست بهێنێت.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
