لە سنوری شارۆچكەی داقوقی باشوری پارێزگای كەركوك مین هەڵگری بیانی بە هۆی تەقینەوەی مینەوە گیانی لە دەستدا.
سەرچاوەیەكی ئەمنی لە قەزای داقوق هەواڵەكەی پشت راستكردەوەو بە (ڕێگای كوردستان)ی ڕاگەیاند:- مین هەڵگرێكی بیانی بە ڕەگەز ئوستورالی بە ناوی(مارتن كۆلەر) بە هۆی تەقینەوەی مینەوە لە گوندی تەل روبعەی خۆرئاوای شارۆچكەی داقوق گیانی لە دەستدا 
گوتیشی :- ناوبراو بەمەبەستی هەڵگرتنەوەی ئەو مینانەی كە داعش لە ناوچەكە دوای تێكشكاندنی لە دوای خۆی بە جێیهێڵابو هاتبووە ناوچەكە .
ئەو ئاماژەی بەوەشدا كە ناوبراو سەر بە ڕێكخراوی)fsd(یە كە ڕێكخراوێكە تایبەتە بە هەڵگرتنەوەی مین ولە ئێستادا تەرمەكەی ڕەوانەی نەخۆِشخانەی داقوق كرا بۆ ئەوەی دواتر ڕەوانەی نەخۆشخانەی كەركوك بكرێت.
