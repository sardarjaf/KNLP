ڕەوان ژیکەلەترین و شیرینترین هاوڕێ و هاوزمان و هاوڕووحی لەندەنمە ، ئەو ڕەوان پاکە لە تەمەنی سێ مانگیەوە هەتا سێ ساڵی لەکوردستان زمانی فراژاوە بەو مانایەیی خۆڕسکانە کوردە و هێشتا کە تەمەنی چوارساڵە و گەڕوەتەوە لەندەن تائێستاش بە لەندەن نامۆیە و لەزمانی ئینگلیزی دەترسێ و هەرگیز نایەوێ تێیبگا و قسەی پێبکا ، ئەو پێیوایە تەنها دەبێت بەکوردی قسە بکا لەوجیهانەدا هەموو کەسیش لە لەندەن لێی تێبگا ،هەروەها تاسەیەکی شیرین و گەرمی بۆ نیشتیمان هەیەو هەمیشە بۆنی کوردستان لەمن دەکا ، ئەو سەربزێوترین و ڕووحبزێورترین منداڵە لە ژیاندا بینیبێتم کە جۆرەها پرسیارو پەیامی بۆ خودا هەیە ،هەروەها جوانترین و پاکترین جیهانبینی هەیە، هیچ بەربەستێکی مەودا و سنوورو زمان و جوگرافی و ڕێزمان ڕەچاوناکات، ئەو بە ڕەوانی دەدوێ و داوای فەلسەفیانە لە ژیان دەکا ، بەڵام چونکە پێیوایە ئەو زۆر بچوکە و زمانی تەواو نیە حەزدەکا زۆربەی پەیامەکانی خۆی لەڕێگای منەوە بنێرێ ، ئەوە یەکە لە پەیامە هەرە پاک و شیرین و جوانەکانیەتی:
