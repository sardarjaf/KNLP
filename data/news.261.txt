وه‌زاره‌تی كارو كاروباری كۆمه‌ڵایه‌تی عیراق، دابه‌شكردنی وه‌جبه‌ی چواره‌می موچه‌ی پاراستنی كۆمه‌ڵایه‌تی راده‌گه‌یه‌نێت و داواش له‌ سودمه‌ندبوان ده‌كات، سبه‌ینێ سه‌ردانی بانكه‌كان بكه‌ن بۆ وه‌رگرتنی موچه‌كانیان.
به‌گوێره‌ی راگه‌یاندراوێكی وه‌زاره‌تی كارو كاروباری كۆمه‌ڵایه‌تی عیراق، جاكلین سڵێوا، به‌ڕێوه‌به‌ری گشتی سندوقی پاراستنی كۆمه‌ڵایه‌تی رایگه‌یاندووه‌: بڕی 303 ملیار دینار بۆ وه‌جبه‌ی چواره‌می موچه‌ی پاراستنی كۆمه‌ڵایه‌تی ته‌رخانكراوه‌، كه‌ له‌ته‌واوی پارێزگاكانی عیراق، جگه‌ له‌هه‌رێمی كوردستان، ملیۆنێك و 59 هه‌زار كه‌س لێی سودمه‌ند ده‌بن.
ئاماژه‌ی به‌وه‌شكردووه‌، له‌ سبه‌ینێوه‌ سودمه‌ندبوانی موچه‌ی پاراستنی كۆمه‌ڵایه‌تی، ده‌توانن سه‌ردانی بانكه‌كان بكه‌ن و له‌ رێگه‌ی كارتی زیره‌كه‌وه‌ موچه‌كانیان وه‌ربگرن.
