 ناوەندی ڕاگەیاندن‌و چاپەمەنی یەپەگە ڕاگەیەنراوێكی بڵاوكردەوە كە تێیدا هاتووە، چەكدارانی داعش ماوەی دوو ساڵ بوو گردەسپییان داگیركردبوو، لەماوەی ئەو دووساڵەدا چەك‌و جبەخانە، دەرمان‌و كارەباو پێداویستیەكانی ڕۆژانەیان لەتوركیاوە بۆ دەهات.
ڕۆژی پانزەی ئەم مانگە هێزەكانی یەپەگە توانیان شارۆچكەی گرێ‌ سپی كۆنتڕۆڵبكەن، كە ئەو شارۆچكەیە شاری رقەی ناوەندی دەسەڵاتی داعشی بەتوركیاوە دەبەستەوە.
پێشتریش یەپەگە وێنەی تونێلێكی بڵاوكردبووەوە، كە گرێ سپی بەستبوەوە بە توركیاوە، كە بۆ مەبەستی گواستنەوەی چەكدار و هاوكاری سەربازی و پزیشكی كەڵكیان لێوەرگرتبوو.
