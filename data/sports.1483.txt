" نیمار داسیلڤا " ی به‌ڕازیلی و ئه‌ستێره‌ی به‌رشه‌لۆنه‌ی ئیسپانی دوپاتیكرده‌وه‌ كه‌ ئه‌و به‌شێوه‌یه‌كی گه‌وره‌ سته‌می لێ‌ كراوه‌ له‌پاڵه‌وانێتی كوبا ئه‌مریكا و ئاماژه‌ی به‌وه‌دا كه‌ هیچ شتێكی نه‌كردووه‌ تا به‌و شێوه‌یه‌ سزا بدرێت , به‌جۆرێك سوربو له‌سه‌رئه‌وه‌ی نامه‌یه‌كی به‌رچاو ڕونی بگه‌یه‌نێته‌ هاوڕێكانی له‌هه‌ڵبژارده‌ی سامبا .
نیمار له‌لێداونێكیدا كه‌ له‌سه‌ر لاپه‌ڕه‌ی تایبه‌تی خۆی له‌پێگه‌ی كۆمه‌ڵایه‌تی ئینستگرام بڵاوی كرده‌وه‌ ده‌ڵێت " تا دواساته‌كان چاوه‌ڕێم كرد بۆ ئه‌گه‌ری به‌شداری كردنم له‌ پاڵه‌وانیه‌تیه‌كه‌ , به‌ڵام بێ‌ چانسی ڕوی تێكردم , ده‌زانم ئاماده‌بونم له‌گه‌ڵ هاوڕێكانم كارێكی گرنگه‌ , به‌ڵام پێویسته‌ له‌سه‌ریان ئێستا به‌بێ‌ من بیر بكه‌نه‌وه‌ و ئه‌ركی خۆیان به‌جێ‌ بگه‌یه‌نن " .
هه‌روه‌ها وتی " هه‌میشه‌ له‌گه‌ڵ هه‌ڵبژارده‌كه‌م ده‌بم چی ڕوبدات و چی ڕویداوه‌ كاریگه‌ری نابێت , به‌ڵام مانه‌وه‌م لێره‌ له‌شیللی ته‌نها له‌پێناو ڕاهێنانه‌كان  له‌ناوه‌وه‌ ده‌مكوژێت , بۆیه‌ باشتربوو كه‌ بڕۆم.
