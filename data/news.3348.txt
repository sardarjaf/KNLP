قه‌یماقچیراشیگەیاند: توركیا چاو به‌ رێوشوێنه‌كانی تایبه‌ت به‌ پێدانی فیزا بۆ هاووڵاتییانی عێراقی ده‌خشێنێته‌وه‌ و ئاسانكاری زۆرتریان بۆ ده‌كات به‌ پێچه‌وانه‌ی ماوه‌ی رابردوو، كه‌ له‌ هۆی رێككاره‌ ئه‌منییه‌كانه‌وه‌ مه‌رج و رێوشوێنه‌كانی پێدانی فیزا توندكرابوو.
ناوبراو باسی لەوەشكرد: توركیا له‌ هه‌وڵی ئه‌وه‌دایه‌ له‌گه‌ڵ عێراق بگاته‌ رێككه‌وتنێك بۆ ئه‌وه‌ی به‌ شێوه‌یه‌كی یه‌كجاری فیزا هه‌ڵبگیرێت، بۆ ئه‌و كه‌سانه‌ به‌ مه‌به‌ستی نه‌خۆشی و وه‌رگرتنی چاره‌سه‌ر، یاخود بۆ گه‌شت و كار روو له‌ توركیا ده‌كه‌ن ئاسانكارییان بۆ ده‌كرێت.
هه‌روه‌ها بۆ رۆژنامه‌وانانیش ئاسانكاری ده‌كرێت.
باڵیۆزی توركیا له‌ عێراق ئه‌وه‌شی خسته‌ڕوو، ئه‌و هاووڵاتییه‌ عێراقییانه‌ی فیزای شنگنیان هه‌یه‌، یاخود ئیقامه‌ی ئه‌مریكا و بریتانیایان هه‌یه‌ له‌ رێگه‌ی فیزای جۆری ئی، ده‌توانن روو له‌ توركیا بكه‌ن و تێیدا بمێننه‌وه‌.
هه‌روه‌ها باسی له‌وه‌شكرد، ئه‌وانه‌ی بۆ چاره‌سه‌ر ده‌چنه‌ توركیا ئه‌گه‌ر داوایه‌كی نه‌خۆشخانه‌كه‌یان هه‌بێت ئه‌وا فیزای جۆری سی 1یان پێ ده‌درێت و هه‌مان ئه‌و فیزایه‌ بۆ كاركردنیش به‌كارده‌هێنرێت، ئەمە لەكاتێك وڵاته‌كه‌ی چاوه‌ڕێی وه‌ڵامی عێراق ده‌كات بۆ لابردنی یه‌كجاره‌كی فیزا له‌ نێوان هه‌ردوو وڵاتدا.
