نووسینگەی رۆژنامەوانی سەرۆكوەزیران لە روونكردنەوەیەكی رۆژنامەوانیدا كە وێنەیەكی دەست رێگای كوردستان كەوتووە تیایدا هاتووە، "ئەمڕۆ یەكشەممە 9ی ئابی 2015 ئەنجوومەنی وەزیرانی دەنگی دا لەسەر بڕیارەكانی عەبادی لەبارەی ئەنجامدانی چاكسازی".
لە روونكردنەوەكەدا هاتووە، لە كۆبوونەوەكەدا كە 31 وەزیر ئامادەی بوون، پاش تاوتوێكردن و هەڵسەنگاندنیان، بڕیارەكانی چاكسازی پەسەندكران.
سەرۆكوەزیران حەیدەر عەبادی لەسەر بانگەوازەكەی مەرجەعیەتی ئایینی بۆ ئەنجامدانی چاكسازی، بڕیاری دا بە هەڵوەشانەوەی دەرماڵەكانی نائاسایی سەرۆكایەتی و دەستە و دامەزراوەكانی دەوڵەت و هەڵوەشانەوەی پۆستی جێگری سەركۆمار و ئەنجوومەنی وەزیران و كردنەوەی دۆسیەكانی گەندەڵی پێشوو و ئێستا.
ئەو بڕیارانەی عەبادی پاش هەفتەیەك دێت لە ئەنجامدانی خۆپیشاندانەكانی ناڕەزایی كە لە پارێزگاكانی ناوەڕاست و باشوور دژی نەبوونی كارەبا و بێكاری و خەرجنەكردنی مووچە سازكران.
