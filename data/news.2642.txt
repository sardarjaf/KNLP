وه‌زاره‌تی ده‌ره‌وه‌ی ئه‌مریكا، یارمه‌تیی دارایی نوێ به‌بڕی 360 ملیۆن دۆلار بۆ قوربانییانی شه‌ڕی ناوخۆی سوریا دابین ده‌كات.
وه‌زاره‌تی ده‌ره‌وه‌ی ئه‌مریكا له‌به‌یاننامه‌یه‌كدا ئاشكرای كرد: وه‌زاره‌ته‌كه‌یان بڕی 360 ملیۆن دۆلاری تر له‌ڕێگه‌ی نه‌ته‌وه‌یه‌كگرتوه‌كان و رێكخراوه‌ مرۆییه‌كانه‌وه‌، پێشكه‌ش به‌ ئاواره‌و قوربانییانی شه‌ڕی ناوخۆی سوریا ده‌كات كه‌ له‌سه‌ره‌تای سه‌رهه‌ڵدانی ئاڵۆزییه‌كانی ئه‌و وڵاته‌وه‌ تائێستا زیاتر له‌ 230 هه‌زار مرۆڤی‌ تێدا كوژراون.
وه‌ك له‌به‌یاننامه‌كه‌دا هاتوه‌: دابینكردنی ئه‌و كۆمه‌كه‌ داراییه‌، به‌شێك له‌ داواكاریی نه‌ته‌وه‌یه‌كگرتوه‌كان بۆ به‌هاناوه‌چوونی ئاواره‌كانی سوریاو ناوچه‌كه‌ پڕده‌كاته‌وه‌، كه‌ به‌ته‌نیا بۆ ئه‌مساڵ، پێویستی به‌ 8 ملیارو 400 ملیۆن دۆلاره‌.
