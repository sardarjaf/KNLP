وەزارەتی بەرگری عێراق دوێنێ‌ دووشەممە 27/7/2015 بڕیارێكی دەركردووە بە وەرگرتنی پۆستی سەرۆكایەتی ئەركانی سوپای عێراق لەلایەن فەریق روكن عوسمانی غانمی كە ئەفسەرێكی عەرەبەو لە بەرامیشدا كورد ئەو بڕیارەی رەتكردۆتەوە.
فەرهاد قادر ئەندامی ئەنجومەنی نوێنەرانی عێراق لەسەر كوتلەی هاوپەیمانی كوردستانی بەڕێگای كوردستانی راگەیاند: دەستنیشانكردنی فەریق روكن عوسمان غانمی بۆ وەرگرتنی پۆستی سەرۆكایەتی ئەركانی سوپای عێراق و بەڕێوەبردنی ئەو پۆستە مایەی قبوڵكردن نییەو ئێمە وەكو كورد چاوەڕوانی ئەوە دەكەین كە ئاخۆ بە شێوەیەكی كاتی دانراوە یاخود بە شێوەیەكی هەتاهەتایی و لەهەردوو حاڵەتیشدا ئێمە وەكو كورد رەتیدەكەینەوە.
گوتیشی: ئەو كارەی وەزارەتی بەرگری تەواو پێچەوانەیە لەو تەوافوقە سیاسییەی كە كوتلەكان بەمەبەستی میكانیزمی دابەشكردنی پۆستە سیاسیی و ئیدارییەكان لەسەری رێكەوتوون.
