وەزیری دارایی عێراق رایگەیاند، حكومەتەكەی بەنیازە بەفرۆشتنی یەدەگی نەوتی بەسرە بەرێگای پارە وەرگرتنی پێشەكی دەستەبەری پارەی پێویست بكات، كەئەمە بۆیەكەم جارە وەكو دەستپێك لەریفۆرمی ئابورییەوە دەست پێ دەكات، ئەویش بەهەمواركردنی گرێبەستە نەوتییەكانی لەگەلأ كۆمپانیا زەبەلاحەكانی وڵاتانی رۆژئاوادا.
لەراگەیاندنێكی رۆژنامەوانیدا هۆشیار زێباری وەزیری دارایی عێراق روونی كردەوە، تائێستا وردەكاری بۆ بەهای ئەم فرۆشتنە دیاری نەكراوەكە لەپیشەسازیی نەوتدا بە( باربوی پێشوخت) ناسراوە، بەڵام عێراق پێویستی بۆخەرجیی هێرشە سەربازیەكنی دژی چەكدارانی داعش و قەرەبوكردنەوەی زەرەرەكانی لەئەنجامی دابەزینی نرخی نەوتدا لەجیهاندا بە( سیولە) هەیە.
زێباری راشیگەیاند: بەغدا بەنیازە شێوازی گرێبەستەكاننی دۆزینەوەی نەوت و بەرهەمهێنانی بگۆڕێت لەگەڵ كۆمپانیەكاندا وەك كۆمپانیای (رۆیال داتش شەل و بی بی و ئیكسۆن مۆبیل)، گرێبەستە هەمواركراوەكانیش لەعێراقدا ناوی ( گرێبەستی دابەشكردنی داهات) لێ دەنرێت، ئەم جۆرە گرێبەستانە قەدەغەن لە زۆربەی وڵاتانی نەوت بەرهەم دێنن، چونكە نیشتمانپەروەران بەدەستبەرداربوون لەسامانی سەروەریی بۆ كۆمپانیا بیانییەكان دایدەنێن، بەڵام زێباری ئەوەش ناشارێتەوە كە پێوستە عێراق ئەم هەڵە بیقۆزێتەوە لەپێناوی ریفۆرمدا).
زێباری دەڵێت هەرچەند ئەم قەیرانە توشی زەحمەتی كردوین سەبارەت بەئاسایش و لایەنەكانی تری دارایی، بەڵام بواری بیركردنەوەی نوێی زۆری بۆ رەخساندوین، تا ئەو ئاستەی دروشمەكان دەبێ بەكردار ریفۆرم بكرێت ئەگینا ئابوریمان فەشەل دێنێت".
