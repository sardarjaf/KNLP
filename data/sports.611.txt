کارلۆس دۆنگا، راھێنەری ھەڵبژاردەی بەرازیل، فلیپ کۆتینهۆ یاریزانی یانەی لیڤەرپوولی ئینگلیزی دەست نیشان دەکات بۆ شوێنگرەوەی نێمار داسێلڤا.
راھێنەرەکەی سامبا، پێویستی بە ھێرشبەرێکی بەتوانایە بۆ ئەوەی شوێنی نێمار پڕبکاتەوە، کە لە یاری رابردووی پاڵەوانێتی کۆپا ئەمێریکا بەھۆی ھەڵسوکەوتی نەشیاوەوە کارتێکی سووری بەروویدا بەرزکرایەوە، لە لایەن فێدراسیۆنی تۆپی پێی ئەمریکای باشوور، بۆ چوار یاری سڕکرا لەو پاڵەوانییەتیە.
بەرازیل یاری داھاتووی لە بەرامبەر ڤەنزوێلا لە پاڵەوانێتی کۆپا ئەمێریکا پێویستی بە بردنەوە ھەیە بۆ ئەوەی خۆی بگەیەنێتە قۆناغی دووەمی پاڵەوانییەتیەکە.
