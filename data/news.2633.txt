وەزارەتی‌ دەرەوەی‌ ئەمریكا دەقی‌ رێكەوتنە ئەتۆمییەكەی‌ نێوان ئێران و كۆمەڵەی‌ پێنج كۆیەكی‌ رەوانەی‌ كۆنگرێس كرد، ئەمەش بۆ ئەوەی‌ لە ماوەی‌ شەست رۆژدا بڕیاری‌ لەسەر بدات، ئەنجومەنی‌ ئاسایشیش لە چوارچێوەی‌ رێكەوتنەكەدا پرۆژە بڕیارێك دەخاتە دەنگدانەوە.
وەزارەتی‌ دەرەوەی‌ ئەمریكا ئاشكرایكرد، دەقی‌ رێكەوتنە ئەتۆمییەكەی‌ نێوان ئێران و كۆمەڵەی‌ پێنج كۆ یەكیان رەوانەی‌ كۆنگرێس كردووە، بۆ ئەوەی‌ لە دەرفەتێكی‌ دوو مانگیدا پێداچوونەوە بە پرۆژەكەدا بكات و پاشان بۆ پەسەندكردنی‌ بیخاتە دەنگدانەوە.
ئەوەش لەكاتێكدایە، كە سەرجەم كۆنگرێسمانە كۆمارییەكان دژی‌ پرۆژەكەن و تەنانەت هەندێك لە دیموكراتخوازەكانیش بە گومانەوە دەڕواننە ڕێكەوتنەكە.
ئەمەش لە كاتێكدایە ئەگەر ڕێژەی‌ دوو لە سەر سێی‌ ئەندامانی‌ كۆنگرێس دەنگی‌ نەخێر بدەن، ئەوا رێكەوتننامەكە هەڵدەوەشێنرێتەوە و ئەگەر كەمتر لەو ڕێژەیەش بێت، ئۆباما دەتوانێت مافی‌ ڤیتۆ لە دژی‌ بڕیارەكەی‌ كۆنگرێس بەكار بهێنێت.
