وتیشی، ئەو كێشانەی هەن كێشەی گەورە نیین و دەتوانین بەدانیشتن و گفتوگۆی زیاتر چارەسەریان بۆ بدۆزینەوەو كۆتاییان پێ بهێنین.
سەرۆك وەزیرانی عێراق ئاماژەی بەوەشكرد، ژمارەیەك لەدەزگاو كەناڵی راگەیاندن ژەهر پەخشدەكەن و هەواڵی دوژمنكارانە دەگوازنەوە، كە ئەمەش خزمەت بە بەرژەوەندیە گشتیەكانی وڵات ناكات و ناكۆكی دەخاتە نێوان نەتەوەو پێكهاتەكانی عێراق و لەداهاتووشدا لێپرسینەوە لەگەڵ ئەو دەزگایانە دەكرێت.
دووپاتیشیكردەوە، هەر كەسێك حەشدی شەعبی بە شیعە ناوببات هەڵەیە و ستەمكارە، چونكە حەشدی شەعبی لە شەڕی دژی رێكخراوی تیرۆریستی داعش هاوشانی هێزە عێراقیەكانی دیكە شەڕی كردووەو سەركەوتنی بەدەستهێناوە، حكومەتیش سەرچاوەی داهات و چەك و پێداویستی سەربازیان بۆ دابین دەكات.
