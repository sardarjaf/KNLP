هونه‌رمه‌ند کوێستان جه‌مال له‌ رۆژی 3.4.2009  بابه‌تی ماسته‌ره‌که‌ی  له‌ لایه‌ن سێ پرۆفیسۆره‌وه‌ هه‌ڵسانگاندنی بۆکراو ،به‌یه‌کێک له‌ بابه‌ته‌ گرن و سه‌رنج ڕاکێشه‌کان داندرا.
وه‌ له‌ ڕۆژی 17.4.2009 بڕوانه‌مه‌ی ماسته‌ری پێبه‌خشرا.شایه‌نی باسه‌ که‌ هه‌موو ساڵێک ده‌رچوانی  دواساڵی خوێندنی به‌شی ماسته‌ر  پێشانگه‌یه‌کی هاوبه‌ش ده‌که‌نه‌وه‌ له‌ گه‌وره‌ترین گه‌له‌ری هونه‌ری سه‌رده‌م ، هه‌ر له‌و هۆڵه‌شدا بڕوانامه‌کانیان پێده‌به‌خشرێت .
له‌م پێشه‌نگه‌یه‌دا 23 هونه‌رمه‌ندی ده‌رچووی ماسته‌ری ئه‌کادیمه‌ی هونه‌ری به‌شدار بوون ،ئه‌م پێشانگه‌یه‌ بۆته‌ جێگای سه‌رنجی ڕۆژنامه‌کان و به‌تایبه‌تی بابه‌ته‌که‌ی هونه‌رمه‌ند کوێستان جه‌مال  گرنگیه‌کی تایبه‌تی پێده‌درێت‌ له‌ زۆربه‌ی ڕۆژنامه‌ نه‌رویچیه‌کاندا.
بابه‌تی ماسته‌ره‌که‌ی  کوێستان جه‌مال به‌ناوی( گواستنه‌وه‌ و وه‌رگێڕان) که‌ تایبه‌ته‌ به‌ چۆنیه‌تی کارکردنی هونه‌رمه‌ند  له‌نێوان دوو کولتوری جیوازدا ،وه‌ک کوردوستان و نه‌رویچ ، وه‌چۆنیه‌تی ڕه‌نگه‌دانه‌وه‌ی له‌ کاری هونه‌ریه‌کاندا، بۆ ئه‌م کاره‌ش هونه‌رمه‌ند گه‌شتێکی تایبه‌تی کرد بۆ گه‌لێک شوێنی جیاوا له‌ چیاکان و ئه‌شکه‌ته‌کانی  کوردوستان بۆ کاری هونه‌ری.
دوا جار له‌ ڕێگه‌ی فۆتۆ دیکومێنتاشیۆن له‌ شێوه‌ی ئینستلاشیۆنێکی گه‌وره‌ به‌ قه‌باره‌ی پێنج مه‌تر له‌سه‌ر دیوار کاره‌که‌ی له‌ ناو گه‌له‌ریه‌که‌ دا نمایشکرد.
