دیوانی چاودێریی دارایی حكومەتی هەرێمی كوردستان، دەست بەلێكۆڵینەوە لەیەكە ژمێریارییەكانی وەزارەت و دەزگا حكومییەكان دەكات و رایدەگەیەنێت" كەزۆربەی یەكە ژمێریارییەكانی وەزارەتەكان و دامودەزگا حكومییەكان، فۆرمی تایبەتی ژمێریاری و پارە سەرفكرنیان نییەو تەنها لەكۆمپیوتەردا خەزنكراون و تۆماریان نییە، ئەمەش دەچێتە خانەی گەندەڵییەوە.
سەرۆكی دیوانی چاودێریی دارایی هادی چاوشلی رایگەیاند" بۆمان دەركەوتووە، لادان لەیاسای ژمێریاریی گشتیدا هەیە.
بەپێی نووسراوێكی ژمارە"194"ی دیوانی چاودێری هاتووە" ئەو كارە نایاساییەو بواری گۆڕین و دەستكاریكردنی خەرجییەكان بەتەنها لەخەزنكردن لەكۆمپیوتەردا ئاسانەو دەتوانرێت یاری بەخەرجییەكان بكرێت ئەمەو روونیدەكاتەوە" كە بەپێی یاسای ژمێریاریی گشتیی ژمارە28ی هەمواكراو، تۆمارەكانی ژمێریاری و خەرجی و داهات لەلایەن وەزارەتی دارایی چاپدەكرێت، بەڵام ژمارەیەك لەیەكە ژمێریارییەكان، ئەو تۆمارو فۆرمانە بەكۆمپیوتەر دروستدەكەن.
دیوانی چاودێریی دارایی، دەیان تۆمارو فۆرمی خستووەتە ڕوو، كەیەكەكانی ژمێریاری بەنایاسایی كردوویانە، وەك (تۆمارەكانی داهات، مووچە، سندوق، گەنجینە، داهاتی كۆتایی، پێشینەكان، كەلوپەل).
