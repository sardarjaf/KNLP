ئه‌ندامێكی‌ په‌رله‌مانی‌ كوردستان له‌ فراكسیۆنی‌ پارتی‌ دیموكراتی‌ كوردستان  رایده‌گه‌یه‌نێت، حكومه‌تی‌ هه‌رێمی‌ كوردستان نزیكه‌ی‌ حه‌وت ملیار دۆلاری‌ كۆمپانیا ناوخۆی‌ و بیانیاكان قه‌رزاره‌.
دڵشاد شه‌عبان، ئه‌ندامی‌ په‌رله‌مانی‌ كوردستان له‌ فراكسیۆنی‌ پارتی به‌ خه‌ندانی‌ راگه‌یاند: "دوێنێ‌ 9ی‌ ئه‌یلولی‌ 2015، له‌گه‌ڵ هه‌ندێك له‌ په‌رله‌مانتارانی‌ فراكسیۆنه‌ جیاجیاكان سه‌ردانی‌ ئاشتی‌ هه‌ورامی‌، وه‌زیری‌ سامانه‌ سروشتیه‌كانی‌ حكومه‌تی‌ هه‌رێمی‌ كوردستانمان كرد".
وتیشی‌: "وه‌زیری‌ سامانه‌ سروشتیه‌كان روونیكرده‌وه‌ كه‌ حكومه‌تی‌ هه‌رێمی‌ كوردستان 20 ملیار دۆلار قه‌رزار نییه‌و ئه‌وه‌ی‌ ده‌وترێت دووره‌ له‌ راستیه‌وه‌".
ئاشكراشیكرد: "ئه‌گه‌ر حكومه‌تی‌ هه‌رێم 20 ملیار دۆلار قه‌رزی‌ كردبێت، ده‌بوایه‌ ئێستا ژیانی‌ هاوڵاتیان له‌م دۆخه‌دا نه‌بوایه‌".
