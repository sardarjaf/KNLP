ئەوکاتە کرێکاران و زەحمەتکێشان لە سایەی دەسەڵاتداریەتی شۆشگێڕانەی خۆیان توانای ئەوەیان هەیە کە بەرینترین زەمینەکانی دیموکراتیەت فەراهەم بکەن ، بەرینترین ئازادیەکان فەراهەم بکەن ، هەلومەرجی گونجاوو لەبار بۆ بردنە پێشەوەی خەباتی سۆسیالیستانەی کرێکاران دژ بە سیستەمی سەرمایەداری و گەیشتن بە زەمینەکانی سۆسیالیزم شانبەشانی کرێکاران و زەحمەتکێشانی ناوچەکە .
دووەم / ڕێگەچارەی ڕیفۆرمیستانەی بۆرژوازیانە ئەم ڕێگەچارەیە بۆ سەربەخۆیی کوردستان درێژە دانە بە هەمان مێژووی کۆنەپەرستانەی حیزبە قەومیە کوردیەکان کە بەدرێژایی نزیکەی سەت ساڵە لە ئارادایە و وەک بەشێک لەدەسەڵاتداریەتی ئاغاکان و ستەمکاران و بۆرژواکوردیەکان بەسەر ژیانی خەڵکی کرێکار و زەحمەتکێش و ڕەنجدەرانی ئەم ناوچەیە هەبووەو خۆیان بە زەبری چەک ڕابەرایەتی درۆزنانەی ئەم ئاوات و خواستە ی خەڵکی کوردتانیان کردووە وە لە پێناو ئیمتیازات و بەرژەوەندی حیزبەکانی خۆیان و چینە دەسەڵاتدارەکان و بۆرژوازی کوردیدا بەکاریان هێناوە و بازرگانیان پێوە کردووە.
ڕێگەچارەیەکی کۆنەپەرستانە کە ئێستا ئاڵتەرناتیڤی( ڕیفڕاندۆمی) خستۆتە بەردەم کۆمەڵانی خەڵکی کوردستان و بە هەر شێوەیەک کە بۆیان بکرێت و بتوانن جەماوەر ناچار ئەکەن کە پشتیوانی ئەم ئاڵتەرناتیڤە کۆنەپەرستانەیە بکەن وە بە ( بەڵێ ) هەژموونی دەسەڵاتداریەتی خۆیان بەسەر جەماوەردا بسەپێنن .
ئەم پرۆسە نادیمۆکراتیکەی کەئێستا بە زۆر ئەبێ جەماوەر ملکەچی بێت ، سەرەتای بینیني فاشیزمێک بەسەر ئاسمانی ناوچەکەدا دێت و ئەچێت ئەبینرێت .
خۆگێلکردنی بەشێکی دیاریکراو لە چەپە ڕیفۆرمیستەکان ئیتر حیزب بن یان تاکەکەس لەم ڕاستیە کە پەیوەندی بە مێژووی کۆنەپەرستانەو سەرکوتگەرانەی دەسەڵاتداریەتی ئەم حیزبە قەومی و ئاینیانەی هەرێمی کوردستانە ، زۆر ڕوون و ئاشکرایە کە کە بەرژەوەندی توێژە ووردە بۆرژوازیەکان کە بنبەستبوون لە خەباتی ڕیفۆرمیستانەی خۆیان کە چەندین ساڵە بە نیازبوون لە ڕێگەی ( فشار) ی جەماوەریەوە بۆ ڕیفۆرم و چاکسازی بیسەپێنن بەسەر بۆرژوازی کۆنەپەرستی حیزبە قەومیە کوردی و عەرەبیەکاندا .
بڕواهێنان و هاندانی جەماوەر بۆ ڕۆێشتن لە ژێر ئاڵای پارتی و یەکێتی و حیزبە قەومی و ئاینیەکانی کوردستان ، نیشاندان و تەبلیغات بۆ ئەوەی کە ئەم ڕیفڕاندۆمە بە قازانجی جەماوەری کرێکار و زەحمەتکێشە ، نموونەی قێزەونترین و گەمژانەترین سیاسەتێکی گرگنانەی ووردەبۆرژوازیە کە بە ناوی و بەدرۆزنی باس لە مارکسیزم و کۆمۆنیزم ئەکات .
هەر جۆرە ئاڵتەرناتیڤێک کە بۆرژوازی ڕابەرایەتی ئەکات بە ناوی ( دەوڵەتی عیلمانی) و (دەوڵەتی سۆکۆلار) ، وە (دەوڵەتی مۆدێرنی) دوور لە مەزهەب و لە هەڵاواردنی قەومی و ، وە دەوڵاتی دیمۆکراییانە و ئازادی بەرفراوان بۆ ڕێگە خۆشکردن و سازکردن بۆ خەباتی چینایەتی ، هیچی تر نییە تەنها کلکایەتی و بەهێزکردنی دەسەڵاتداریەتی بۆرژوازی کوردی و عەرەبی لە ناوچەکەدا ، هیچی تر نییە تەنها قووڵکردنەوەو داسەپاندنی هەژموونی دەسەڵاتداریەتی چەند ساڵەی ئەم دسەڵاتدارانەو ، درێژە دانە بە برسیەتی و نەداری و چەوساندنەوە و بێمافی و سەرکوت و بێکارکردنی زیاتر و کەڵەکەی سەرمایەی زیاتر وبەکرێگیراوی زیاتر بۆ بۆرژوائیمپریالیستەکانی ناوچەکەو گۆڕینی کوردستانە بە مەیدان و بنکەی ڕەسمی و جێگیری کۆمپانیا و دەوڵەتە ئیمپریالیستەکانی جیهان و دەرهێنانیەتی لەم هەلومەرجە ئاوەڵەیەی کە ڕەنگە لە داهاتوودا ببێتە مەترسی بۆ سەر بەرژەوەندی بۆرژوازی ناوچەکە و جیهان و تیایدا بزووتنەوە ناڕەزایەتیەکان ڕێکخراوترو بەهێزتر بن و لە ژێر سایەی ئاسۆی قەومی و چەپی ڕیفۆرمیستانە و ئاینیەکان بێنەدەرەوە کارکردی گەورەیان هەبێت بۆ بنیاتنانی ئاڵتەرناتیڤی یەکەم کە ئاڵتەرناتیڤی گۆڕینی کوردستانە بە بنکەو قەڵای دژ بە سەرمایەدرای و بۆرژوازی لە ناوچەکەدا و بە پشتیوانی کرێکارا ن و زەحمەتکێشانی تورکیا و ئێران و ناوچەکە بلۆکی دژ بەسەرمایەداری جیهانی پێکبهێنن و هەنگاو بنێن بەرەو کۆمەڵگای سۆسیالیستی .
تا دوێنێ بوو ئێمە لە گەڵ دەسەڵاتداریەتێکی کۆنەپەرستانەو بۆرژوازیەکی سەرکوتگەر ڕووبەڕو ئەبوینەوە ، ئەمڕۆ بە هۆی قووڵبونەوەی خەباتی سیاسی و جەماوەری خەڵکی کرێکار و زەحمەتکێش و ڕودانی دابەشبوونی قووڵتری چینایەتی توێژە ووردەبۆرژوازیەکان هەرچی زیاتر و بەرچاوتر چوونەتە سەنگەری بۆرژواکانی کوردستان و لایەنگیری خۆیان بۆ ئەڵتەرناتیڤی کۆنەپەرستانەی ( ڕیفڕاندۆم ) نیشانداوەو ئەدەن .
بەرەیەکی تری بۆرژوازی کوردی کە بە وەڵامی ( نەخێر) بۆ خودی ئاڵەتەرناتڤی ڕیفڕاندۆم نیشانیان داوە ، بەرەیەک نییە دژ بە بۆرژوازی کوردی و دەسەڵاتە کۆنەپەرستەکەی لە پێناو سۆسیالیزم و دەسەڵاتداریەتی شۆڕشگێڕانەی خەڵکی کرێکار و زەحمەتکێشی ناوچەکە ، بەڵکە بەرەیەکە بۆ دژایەتی چۆنیەتی بەڕێوەبردنی ڕیفڕاندۆم ،نەک خودی بۆرژوازی ودەسەڵاتەکەی ، وەئەم ناڕەزایەتیە ڕیفۆرمیستانەیە خۆی لە لێبڕالیزمی بۆرژوازیانەدا ئەبینێتەوە کە خوازیاری ئازادکردنی سەرمایەی کوردستان و هەرێمە لە هەموو ڕێگریە قانونیەکانی ، بۆ بەدیهێنانی بازاڕێکی یەکگرتوی ئازاد و چەوساندنەوەی هەرچی زیاتری کۆمەڵانی خەڵکی چەوساوەی کوردستانە .
لای مارکسیستە ئەنتەرناسیۆناڵەکان ڕۆڵی هەرکوام لەم باڵانەی بۆرژوای ڕۆشنە و لەوە زیاتر کە خەبات بۆ تێکشکاندنی دەسەڵاتەکەیان هیچ پاساوێکی تر هەڵناگرێت .
بەڵام بە توندی و ڕوحیەتێکی شۆشگێڕانەی مارکسیستیەوە دژ بە هەموو ئەو ڕەوت و لایەن و کەسایەتیانە ئەوەستێتەوە کە ئەیانەوێت مارکسیزم بکەن بە قوربانی سۆسیال دیمۆکراتی جیهانی و بە ناوی کرێکاران و زەحمەتکێشانی کوردستانەوە ئەیانەوێت ببن بە شەریکە حوکمی بۆرژوازی کوردی و خۆڵ بکەنە چاوی ئەوان لە پێناو پێکهێناێکی ئاڵتەرناتیڤێکی بۆرژوازیانەی سۆسیالدیمۆکراتیانە بەناوی دەوڵەتی عیلمانی و سۆکۆلاریستی .
سەرکەوتوبێت خەباتی درێژخایەنی کرێکاران و زەحمەتکێشانی کوردستان بۆ بنیاتنانی دەسەڵاتداریەتی سەربەخۆو شۆڕشگێڕانەی خۆیان بەرەو سۆسیالیزم !
