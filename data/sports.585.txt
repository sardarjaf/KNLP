یانەی ریاڵ مەدرید هەوڵ دەدات قەرەبوی شكستەكانی وەرزی رابردو بكاتەوەو بۆ ئەو مەبەستەش پلانەكانی وەرزی نوێی ئاشكراكرد.
پێش دەستپێكردنی وەرزی نوێی خول و پاڵەوانێتیەكانی ئەوروپا، یانەی ریاڵ مەدرید زنجیرەیەك یاریی دۆستانە ئەنجام دەدات و چەند گەشتێكی وەرزشیش دەكات.
ئەو یاریانەش سەرجەمیان دۆستانە دەبن و لەماوەی دوو مانگدا وەك ئامادەكاری وەرزی نوێی ریاڵ مەدرید بە راهێنەرایەتی بینیتێزی راهێنەری نوێ ئەنجام دەدرێن.
لە چوارچێوەی یارییەكانی پاڵەوانێتیی جامی نێودەوڵەتی وڵاتی چینیش یانەی ریاڵ مەدرید لە بیست وحەفت و سی مانگی حەوتدا دوو یاریی دۆستانەی تر بەرامبەر ئینتەرمیلان و میلان ئەنجام دەدات.
ئامادەكاریەكانی ریال مەدرید بۆ وەرزی نوێ لە ئەڵمانیا كۆتایی دێت كاتێك لەوێ بەرامبەر هەریەك لە یانەكانی تۆتنهامی ئینگلیزی و بایرن میونخی ئەڵمانی یاریی دەكات و ئەو دوو یاریەش لە چوار و پێنجی مانگی هەشتدا بەڕێوەدەچن.
