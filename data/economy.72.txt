(سەمیر هەورامی) وتەبێژی سیستمی بایۆمەتری لە هەرێمی كوردستان رایدەگەیەنێت، لەكاتی دابەشكردنی مووچەی مانگی تەمموزدا، هەر فەرمانبەرێك كۆدی بایۆمەتری مووچەی نەبێت، مووچەكەی پێنادرێت.
(هەورامی) راشیگەیاند، بۆ مووچەی مانگی حوزەیران، بەشێك لە فەرمانگەكان لیستی مووچەیان بەپێی باركۆدی بایۆمەتری ناردووە‌و لەسەر ئەو بنەمایەش مووچەكانیان دابەش دەكرێت، بەڵام بۆ مووچەی مانگی تەمموز ئەو كەسەی كە باركۆدی بایۆمەتری لە تەنیشت ناوەكەی نەبێت، مووچەكەی رادەگیرێت.
وتەبێژی سیستمی بایۆمەتری تەئكیدی كردەوە، لەسەرەتای مانگەوە تارۆژی 15ی هەموو مانگێك، دەبێت یەكە ژمێریاریەكان كە ژمارەیان هەزار‌و 200 یەكەیە لەسەرتاسەری هەرێمی كوردستان، لیستی مووچە لەسەر سیدی بۆ گەنجینەكان‌و لەوێشەوە بۆ وەزارەتی دارایی‌و دواتر بۆ بایۆمەتری بنێرن، بۆ ئەوەی وردبینی بۆ لیستەكان بكرێت.
سەبارەت بە دەستكاریكردنی پاشەكەوتی مووچەش، (سەمیر هەورامی) وتی، كاری ئەوان دەستكاریكردنی پاشەكەوتی مووچە نییە، بەڵكو پرۆسەی بایۆمەتری هۆكارێكە بۆ ئامادەكردنی سیستمێكی نوێی مووچە لە هەرێمی كوردستان.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
