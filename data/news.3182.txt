ئاژانسەكانی عێراق لەزمانی بەرپرسانی ئەمنی ئەو وڵاتەوە بڵاویانكردۆتەوە لە هێرشەكەدا یانزە كەس كوژراون كە شەشیان پۆلیس بوونء بیستء یەك كەسی دیكەش بریندار بوون.
وەزارەتی كارەبای عێراق لە بەیاننامەیەكدا رایگەیاندووە كە لە ئەنجامی هێرشەكەی داعشدا، هەر دوو وێستگەی یەكەمء دووەمی غازی تاجی لە كاركەوتوون بەڵام یەكەكانی بەرهەمهێنانی كارەبا زیانیان بەرنەكەوتووە.
لەلایەكی دیكەوە ناوەندی راگەیاندنی جەنگیی عێراق رایدەگەیەنێت، هێزەكانی سوپای ئەو وڵاتە لە درێژەی هێرشەكانیان بۆ سەر تیرۆریستانی داعش لەپارێزگای ئەنبار توانیویانە ناوچەی روبەیعی لە باكووری ناحیەی بەغدادی لەتیرۆریستان پاك بكەنەوە.
رۆژنامەی دەیلی تەلەگرافی بەریتانیاش لە راپۆرتێكدا ئاماژەی بە جمءجووڵەكانی داعش لەناو شاری موسڵدا كردووەء ئاشكرایكردووە كە چەكدارەكانی ئەو رێكخراوە تیرۆریستیە خۆیان بۆ چۆنیەتی رووبەڕووبوونەوەی هێرشەكانی سەر موسڵ ئامادە دەكەن.
