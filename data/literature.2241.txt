لەسەردەمی پێشمەرگەیاتیم لە ناوچەی گەرمیان جارێکیان بە سوکی برینداربووم.
ئەگەرچی بۆ تەندروستی لەش وردە ساچمەو پەردەی گوێ تەقین کەم نییە، لی بریندارییەکم شایەنی ئەوەنەبوو بیکەم بەهاتوو هەرا و پزیشک بهێننە سەرم.
پاش چەند هەفتەیەک بە ئازاری گوێچک و ساڕێژبوونی برینی ساچمەکان.
دکتۆر هادیم بینی، پشکنینێکی خێرای بۆکردم و وتی : وردە ساچمەکانی ناو لەشت هیچ کاریگەرییەکی  نابێت، بەلام بۆ پەردەی گوێچکت باشترە سەردانی نەخۆشخانەی شۆڕش بکەی لە سەرگەلوو.
لە دوای مانگێک جەولەکردن ڕۆژێک ڕێمان کەوتە سەرگەلوو، لەوێ شۆڕبوومەوە بۆ بەرگەلوو پزیشکم بینی، وتی : پەردەی گوێچکت لەدەستداوە  هیچ چارەیەکی نییە مەگەر بچیتە ئێران لەوێ چارەسەرێکی بۆ بکەن.
منیش لە ژیانما دەرەوەی کوردستانم نەدیبوو.
بە هاوکاری پزیشکەکان توانیم لە کەرتەکەم تاخم وچەکەکەم دانێم ومۆلەتی مانگێک وەرگرم.
لەگەل خواردنی نانی ئێوارە، دایکەکە چوو بۆ حەوشە چەند کۆلکە دارێکی بەسەر تاوێرێکەوە دانا ، کوڕە هەرزەکارەکەی بە تەور نیشتە سەری و پارچە پارچەی کرد، لەم کاتە هەلم بۆ گونجا  لە کچە بچکۆلانەکە بپرسم : کەی باوکت دەگەڕێتەوە؟
- نازانم دایکم هەر ڕۆژی شتێک دەلێت ڕۆژێک دەلێت لەناو بەفردا خنکاوە ، ڕۆژێک دەلێت کەوتۆتە ڕووبارێکەوە!.
زەردەپەڕی خۆر لە پشتی چیای گوندەکە ئاوابوو، کزە سەرمای پاییز بە لەشمانەوە نووسا.
دایکەکە بە کوڕە هەرزەکارەکەی وت : وشیار... لە بیرت نەچێت سبەینێ دەبێت بچیت بۆ دارکردن.
شەو داهات دایکی وشیار جێگای بۆ ڕاخستین، گوێم لێبوو کچە بچکۆلانەکە دەیگووت : توخوا دایکە ئەمشەو لێفەکەی باوکم پێدادە.
ئەم قسانە ئاگری لە جەرگم بەردەدا...هەستمدەکرد خانووەکە کاریتەی پێوە نەماوە ئێستا نا ئێستا دەڕووخێ بەسەرمدا.
خۆم بە تاوانبار دەزانی کە میوانی ئەم مالەم، چونکە لە مندالییەوە فێریانکردووم نابێت نانی مالی هەتیو بخۆیت.
لی دڵی خۆم بەوە دایەوە کە سبەینێ ئەوەندە کۆلکەدار کۆبکەمەوە تۆلەی  میواندارییەکەم بکەمەوە.
دوا بەدوای ئەم پرسیارە هەموو بە بێدەنگی لەسەر جێگا ڕاکشاین.
وشیار چاوی بڕییە بنمیچی خانوەکە  و خەیاڵ بردییەوە.
منیش ئەوەندە مانووبووم بە داخستنی پێلوی چاوم خەو ژیانی لێسەندمەوە.
خواردنی ژەمی بەیانی ئامادەکرابوو، وشیارم بینی تەورەکەی  بە هەسان تیژ دەکرد .
دایکەکە ڕووی لەمن کردو وتی : تکام هەیە نەچیت بۆ داربڕین و ئێستاش کاتت هەیە بەڕێبکەویت بەرەو سنوور.
وشیار تەورێک و گوریسێکی دایە دەستم ، پێکەوە لە دەرگەی مال دەرچووین ..ڕێچکە باریکەلان و گردەکەی ئاواییمان بڕی و لە داربەڕووەکانی سەر چیاکان نزیک بووینەوە.
ئەو ماوەی بە ڕێگەوە بووین گفتوگۆیەکم لەگەل وشیارکرد.
- هیچ کەس جێگای باوکم ناگرێتەوە، ئەو بۆ من وەک هاوڕێیەک بوو، بۆ خوشکەکەشم مندالێک بوو هەمیشە گەمەی لەگەل دەکرد.
ڕێزی دایکمی دەگرت و خۆشیدەویست...
وتم : وشیار، دەزانم باوک وەک شوانێک وایە خەمی کۆرپەکانییەتی، بەلام لەبیرت نەچێت دەلێن مندال بەبێ دایک هەتیو دەبێت بەلام بێ باوک کە گەورە بوو دەتوانێ لەسەر پیی خۆی ڕاوەستێ.
ئەوە نییە ئێستا تۆ کاری مالەوە ئەنجامدەدەیت.
- ئەو قسانە کۆنن، هەرشت بەجیی خۆیی.
من باوکێکم لە دەستچووە هەرچی باوک هەیە دەیبینم لە باوکی من ناچێت.
کەسیش ناتوانێت شوێنی پڕکاتەوە.
کاتێک گەیشتینە نزیک لووتکەی چیاکە، بە وشیارم وت : دەلێی زۆر هاتووینە ، ئەو هەموو بنە دار و چیلکانە هەبوون بۆ کۆتنەکردەوە.
وشیار لەجێگای خۆی بە چوارمشقی لێدانیشت و بەسەرسووڕمانییەوە لە ژنەکانی دەڕوانی.
منیش بەرەو پییریان چووم.
کە گەیشتنە تەنیشتم.
دایکی وشیارنیگەران و پەشۆکاوبوو.
پییوتم : کوڕی خۆم ، تۆ لەگەل پوورە  (هەمین ) بگەڕێوە بۆ ئاوایی.
لەگەل پوورە هەمین شۆڕبووینەوە بۆ ناو ئاوایی.
ئاوایی چۆل و هۆل بوو.
وتم : کوا قاچاخچی؟
بەپاڵ چەند خانوویەک تێپەڕین گەیشتینە ماڵی پوورە هەمین،  لە دالانەکەی ژێرپلیکانەکەوە تورەگەیەکی پڕ لەخواردن کرد و پییگووتم : کوڕی خۆم وا باشترە ئەم گوندە بەجێبهێلی.
ئەم کەمە خواردنەشم بۆ داناوی  بەشی ڕێگات دەکات.
پورە هەمین هەناسەیەکی قوولی هەلکێشاو وتی : ئەلحکمولیللا..باوەنەکەم.
ئەو کوڕە جوانەی لەگەلی چوویتە بۆ دارکردن، باوکی لە شەڕی براکوژی قەندیل کوژراوە.
ئەم کوڕەش ڕق و کینە لە ناخیا شینبوە، سوێندی خواردووە تۆلەی باوکی بکاتەوە.
بۆیە من و دایکی وشیار بەخاردان هاتین تا  لە ئەنجامدانی ئەم کردەوەیە ڕزگارت کەین.
- لەدەوری سەری دایکت بگەڕێم.. هەتا چەک هەبێت جەنگش بەردەوامدەبێت.
نەتبیستووە دەلێن چەک دوژمنی ئینسانە.
ئەگەر چەکداربیت دەبێت یان بکوژی یان بتکوژن.
ئەگەر خودا یەک تاقە کۆرپەی بە نسیبم بکردایە هەرگیز نەمدەهێهێشت دەست بەچەکەوە بدات!.
دەستی پوورە هەمینم ماچکرد و مالئاواییم لێکرد.
بەقەد پال چیای گوندەکە سەرکەوتم بۆ ناودارودارستانێکی چڕوپڕ، لە دوورەوە ئاوڕێکم لە گوندەکە دایەوە...زۆر بچکۆلانە دەهاتە بەرچاوم، کەچی تا ئێستاش بەسەرهاتی ئەو خێزانەم لە مێشکدا بە گەورەیی دەزرینگێتەوە و ناسڕێتەوە!.
