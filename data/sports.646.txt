بەرپرسانی هەڵبژاردەی ئەڵمانیا ئاشكرایان كرد جیرۆم بواتینگی بەرگریكار بەهۆی بوونی كێشە لەماسولكەكانی ناتوانێت لەیاریە دۆستانەكەیان لەبەرامبەر ئینگلتەرا لەیاریگای ویمبڵی بەشداری بكات، بەرپرسانی هەڵبژاردەی مانشافت ئەوەیان روونكردەوە: بواتینگ لەگەڵ هەڵبژاردەكە دەمێنێتەوە بۆ وەرگرتنی چارەسەر، بەڵام ئەوەیان ئاشكرا نەكردووە كە ئایا دەتوانێت لە دووەم یاری دۆستانە بەرامبەر هەڵبژاردەی فەرەنسا یاری بكات یاخود نا، جیرۆم بواتینگی تەمەن 29 ساڵ بەتەواوی توانا جەستەییەكانیەوە پەیوەندی بەهەڵبژاردەی ئەڵمانیا كردەوە دوای ئەوەی لەسەرەتای ئەم هەفتەیەدا لەیاریەكەی بایرن میونشن لەبەرامبەر بوروسیادۆرتمۆند بەشداری نەكرد، لەلایەكی ترەوە گومان لەبەشداریكردنی تۆنی كروسی یاریزانی یانەی ریاڵ مەدریدی ئیسپانی دەكرێت لەیاریەكەی رۆژی هەینی بەهۆی هەستكردن بەئازار لەگەدەیدا، هەروەها كیڤن تراپی گۆڵچی یەدەگی هەڵبژاردەكەش بەهۆی توش بوونی بەنەخۆشی بەشداری لەراهێنانەكان نەكرد كە رۆژی چوارشەممە و لەژێر سەرپەرشتی یواكیم لۆڤی راهێنەر بەبەشداری 20 یاریزان لەبەرلین بەرێوەچوو، كە لەراهێنانەكاندا ماریۆ گۆتزە و ئیلكای گۆندۆگان بەشداربوون دوای دووركەوتنەوەیان بۆ ماوەی ساڵێك، جێی باسكردنە: بەرێوەچوونی یاری نێوان ئەڵمانیا و ئینگلتەرا هاوكاتە لەگەڵ یادەوەری 99 ساڵەی راگرتنی شەڕ لەنێوان هەردوو وڵات لەدوای كۆتایی هاتنی جەنگی جیهانی یەكەم.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
