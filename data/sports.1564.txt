 وادەی راگەیاندنی براوەی خەڵاتی تۆپی ئاڵتونی كە لەساڵی 1956 وە لەلایەن گۆڤاری فرانس فوتبۆڵی فەرەنسی پێشكەش دەكرێت نزیكبۆتەوە و بریارە رۆژی پێنج شەممە ئاهەنگی خەڵاتەكە ساز بكرێت، گۆڤاری فرانس فوتبۆڵ دەیەوێت شكۆیی بۆ خەڵاتە دیار و بەناوبانگەكەی لەجیهانی تۆپی پێ بگەرێنێتەوە لەدوای جیابوونەوەی لەفیفا پاش خەڵاتی ساڵی 2015، وا بڕیارە فرانس فوتبۆڵ ئاهەنگێكی گەورە لەرۆژی پێنج شەممە ساز بكات لەپێناو بەخشینی خەڵاتی تۆپی ئاڵتونی بەبراوەكەی، ئاهەنگەكە لەتاوەری ئیڤڵی بەناوبانگ لەپاریسی پایتەختی فەرەنسا ئەنجام دەدرێت بەئامادەبوونی كریستیانۆ رۆناڵدۆ كە پێشبینی دەكرێت ئەو براوەی خەڵاتەكە بێت، جێی ئاماژەپێكردنە: كریستیانۆ رۆناڵدۆ كە خەڵاتی باشترینی فیفای ئەمساڵی بەدەستهێنا تا ئێستا 4 جار خەڵاتی تۆپی ئاڵتونی وەك باشترین یاریزان لەجیهاندا وەرگرتووە لەساڵانی 2008 و 2013 و 2014 و2016 و پێشبینی دەكرێت بۆ جاری پێنجەم ئەو خەڵاتە بباتەوە پێش ئەوەی سەفەر بەرە و ئیمارات بكات بۆ بەشداریكردن لەجامی جیهانی یانەكان ئەویش دوای ئەوەی وەرزی رابردوو لەگەڵ یانەكەی نازناوی خولی یانە پاڵەوانەكانی ئەوروپا و لالیگای ئیسپانی بەدەستهێنا.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
