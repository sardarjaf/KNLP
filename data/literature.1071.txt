دەگێڕنەوە خێزانێک هەبوو پێکهاتبوو لە دایک و باوک و دوو خوشک، بۆ کارکردن ڕوویان لە کێڵگەیەکی دڵگیری ناوچەی شاخاوی کرد، کە کێڵگەکە لە باپیرەیانەوە {باوکی دایکیان } بۆیان مابوەوە … ڕۆژانە باوکەکە خۆی بەکاری کیشاوەرزی و ئاژەڵەکانیانەوە خەریک دەکرد، دایکەکەش بە کاری ناوماڵ وخواردن دروست کردن هەندێکیش دان پێدان بە جووجەڵەو مریشکەکان و کۆکردنەوەی هێلکە خەریک بووهەرچی دوو خوشکەکە بوو… ڕۆژانە بەیاری ماڵەباجێنە وخۆشاردنەوە لە ناودارستانەکەو جۆلانە سەرقاڵ بوون.
ڕۆژێکیان خوشکە بچوک بە خوشکە گەورەی ووت: بۆ ئێمە هاوکاری باوک و دایکمان نەدەین هەندێک ئەرکی سەرشانیان کەم بکەینەوە ؟ خوشکە گەورەش پاش کەمێک (کە دیاربوو بیری لە قسەکانی خوشکە بچووکی دەکردەوە) وتی : زۆر باشە منیش حەز ئەکەم هاوکاریان بکەین هەندێ ئەرکی سەر شانیان کەم بکەینەوە.
بەڵام چۆن هاوکاریان بکەین؟!
هەردووکیان کەوتنە بیرکردنەوە کە چۆن هاوکاریان بکەن… لە پڕ خوشکە گەورە وتی: سبەینێ بەیانی لەکاتی نان خواردنی بەیانی بە باوک و دایکمان دەڵێین.
ئیتر ئەو ڕۆژە یان بەسەر برد ،ڕۆژی دوایی کاتی نان خواردنی بەیانی …خوشکە گەورە بەڕوویەکی گەشەوە تەماشایەکی خوشکە بچوکی کردوو ئینجا ڕووی کردە باوکی وگوتی باوکە دەمانەوێ هاوکاریتان بکەین چونکە ئێوە زۆر ماندوودەبن و ئێمەش هەر خەریکی یاری کردنین و کاتمان زۆرە… باوکی پێکەنی و وتی: کچەکانم من و دایکتان ئەرکی سەرشانی خۆمان بەجێ دەگەیەنین کە کاردەکەین و دە بێت ئێوەش بەجوانترین شێوە کە ئێمە بیزانین پەروەردەتان بکەین ، لەگەڵ ئەوەش دا ئێوە هێشتا منداڵن توانای کاری گرانتان نیە.
بەڵام دوو خوشکەکە لەسەرقسەکانی خۆیانان سوربوون هەر کۆڵیان نەدا، دواتر پێشنیاریان خستە بەردەم باوکیان کە ئاوی باخی قەدپاڵەکەی ئەوبەر ماڵی خۆیان بدەن چونکە نەمامەکان بچوک و نزیک بە ماڵەوەیە.. باوکیان زانی جووتە خوشك سورن لەسەر هاوکاری کردن دەیانەوێت ئەو کارە بەئەنجام بگەیەنن ، ڕەزامەندی پێشان داو ڕووی کردە دایکیان و وتی دە توانی تێشوویان بۆ بپێچیتەوە نەک لە وێ برسیان بێت با نان بخۆن.. دایکیش بە خۆش حاڵیەوە ڕزامەندی نیشاندا… دوای نان خواردن باوکیان تورەکەی تێشووی خۆی هەڵگرت و ماڵ ئاوای لێکردن چووبۆسەرکار بەجیاو ، جووتە خوشکیش تورەکەی تێشووی خۆیان هەڵگرت و ماڵ ئاواییان لە دایکیان کرد.
هەر دوو خوشك گەشتنە باخی قەدپاڵەکە و دەستیان کرد بە ئاودان و جۆگە پاککردنەوە ، ڕۆژ خەریک بوو لە نیوە ڕۆ نزیك دەبووەوە خوشکە گەورە بە خوشکە بچوکی ووت: دەڵێیت چی ..کاری باشمان کردووە و هەندێکیش هەست بەبرسێتی دەکەم .. بچین تۆزێ نان بخۆین؟.
خوشکە بچوکیش داواکەی پەسەند کرد.
چوونە بن دارێکی خۆش لە قەراغ گوێچەمەکە و هەندێ جێگەیان چاککردوو دەستیان کرد بەدەرهێنانی تێشووەکەی ناو تورەکەکە ، پاش تەواو بوون لە نان خواردن خوشکە گەورە وتی ماندووم دەمەوێت کەمێ بخەوم پاش کەمێک خوشکە بچوکیش خەو بردیەوە و ئەویش خەوت.
پاش تێپەڕبوونی ماوەی نزیك کاتژمێرێك، خوشکە گەورە لە خەو هەستاو بینی خوشکە بچوك لە قوڵای خەودایە ، زەردەخەنەیەکی کردوو هەستایە سەرپێ و چوو بۆ تەواو کردنی ئاودانی نەمامەکان کە چەند نەمامێک مابوو ئاو بدرێت هەربۆ ئەوەش خوشکە بچوکی بەئاگانەهێنایەوە… لە گەڵ تەواو بوونی ئاودانەکە، خوشکە گەورە دەیویست بگەڕێتەوە بۆ لای خوشکە بچوک لە پڕ بینی گورگێک لە چڕی دارستانی قەدپاڵەکەوە لە لای سەرەوە دەرکەوت!!..
ئیتر خوشکە گەورە لەترسی ئەوەی خوشکە بچوک بەئاگانەیەت!؟!
بەڕاکردن بەرەو لای خوشکە بچوک ڕۆیشت .. لەو کاتەدا خوشکە بچوکیش لەخەوهەستا ، سەیری ئەم لاو ئەولای خۆیکرد ، بینی خوشکە گەورە دیار نیە!؟ وای زانی بەجێی هێشتووە!..دڵی پڕبوو دەستی کرد بەگریان بەدەنگی بەرز!؟!
خوشکەگەورەش بۆ ئەوەی خوشکە بچوک نەترسێ و هەروەها لەترسی گورگەکەش بە دەنگی بەرز هاواری کرد بۆ خوشکە بچوك کە ئەو دەگەڕێتەوە بۆلای هەرلەپەسا هاواری دەکرد بەدەنگی بەرز .. گورگەکەش لەم هەموو هاوارهاوارە ترساو گەڕایەوە ناو دارستانەکە وخوشکە گەورە گەڕایەوە بۆ لای خوشکە بچوک ، خوشکە بچوک نیگەران بوو لەوەی کە بۆ بەجێی هێشتوە!؟!
خوشکە گەورە پێی ووت کە کاتێ بەئاگاهاتۆتەوە ئەم لە خەوێکی خۆشدا بووەو نەیویستووە بەئاگای بێنێتەوە بەتایبەت کە کارێکی کەمیان مابوو .. ئینجا خوشکە بچوک نیگەرانیەکەی نەماو شتەکانیان کۆکردەوەو بەرەو ماڵەوە کەوتنە ڕێگە بەدڵخۆشی و پێکەنینەوە..ئینجا خوشکە گەورە لەسەر خۆو بە هێمنی باسی گورگەکەی کرد کەلە دارستانەکەوە دەرکەوت.. بۆیە ئەم هەموو هاوارەی دەکرد .
خوشکە بچوک باوەڕی نەدەکرد وتی دەتەوێ لەمەو لا هەرخۆت بێیت بۆ ئاودان بۆیە من دەترسێنیت.
خوشکەگەورە چەند هەوڵی دا بیسەلمێنێ بەڵام بێسوود بوو خوشکە بچوک هەردەیوت باوەڕناکەم و من وەك تۆ هاوکاری دەکەم.
