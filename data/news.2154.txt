خۆپیشانده‌رانی شاری سلێمانی به‌ره‌ و سه‌رای ئازادی شاری سلێمانی به‌ڕێده‌كه‌ون و سه‌رۆكی لیژنه‌ی ئه‌منی شاره‌كه‌ش په‌یامێكی به‌په‌له‌ ئاڕاسته‌ی خۆپیشانده‌ران و لایه‌نه‌ سیاسییه‌كان ده‌كات و داوا ده‌كات رێگه‌ له‌ هاندان بگیرێت.
ئاوات محه‌مه‌د قائیمقامی سلێمانی و سه‌رۆكی لیژنه‌ی ئه‌منی شاری سلێمانی به‌SNNی راگه‌یاند: داواكاری خۆپیشانده‌ران ره‌وایه‌ و پشتیوانییان لێده‌كه‌ین، به‌ڵام داوایان لێده‌كه‌ین له‌ كاری توندوتیژی و ئاژاوه‌گێڕی دووربكه‌ونه‌وه‌.
سه‌رۆكی لیژنه‌ی ئه‌منی شاری سلێمانی، په‌یامێكیش ئاڕاسته‌ی لایه‌نه‌ سیاسییه‌كان ده‌كات و وتی"داوا له‌ لایه‌نه‌ سیاسییه‌كان ده‌كه‌م دۆخی هه‌رێم و شاره‌كه‌ له‌به‌رچاو بگرن و له‌هاندانی خه‌ڵك بۆ ئه‌نجامدانی پشێوی دووربكه‌ونه‌وه‌".
سه‌باره‌ت به‌چوونی خۆپیشانده‌ران بۆ سه‌رای ئازادی، ئاوات محه‌مه‌د رایگه‌یاند: ته‌واوی هێزه‌ ئه‌منیه‌كانی شاره‌كه‌ له‌ ئاماده‌باشیدان بۆ پاراستنی گیانی خۆپیشانده‌ران و هاووڵاتیان و رێگه‌گرتن له‌ هه‌ر رووداوێكی نه‌خوازراو.
