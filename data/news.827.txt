سەر لە بەیانی ڕۆژی چوارشەممە شاندێكی كۆمیتەی پارێزگای سلێمانی حزبی شیوعی كوردستان بە سەرپەرشتی گۆران حسێن ئەندامی كۆمیتەی ناوەندی و بەپرسی كۆمیتەی پارێزگای سلێمانی حزبی شیوعی كوردستان سەردانی باژێڕوانی سلێمانی بزوتنەوەی گۆڕانیان كرد و لەلایەن دكتۆر ئاسۆ مەحمود بەرپرسی باژێڕوان و ژمارەیەك لە ئەندامانی جڤاتی نیشتمانی و پەیوەندیەكان بەگەرمی پێشوازی كران.
ئەنجامی سەردانەكەی وەفدی كۆمیتەی پارێزگای سلێمانی حزبی شیوعی وەڵامی سەردانەكەی باژێڕوانی سلێمانی بزووتنەوەی گۆڕان بوو بۆ لای كۆمیتەی پارێزگاو بەخێر هاتنەوەی نەوشیروان مستەفاو پرسینی هەواڵی تەندروستی بوو.
لە بەشێكی دیكەی كۆبوونەوەكەی نێوان حزبی شیوعی و بزوتنەوەی گۆڕان گفتوگۆكردن لە بارەی ڕێككەوتنی نێوان یەكێتی و گۆڕان بوو كە لە ماوەیەكی نزیكدا دەچێتە بواری جێبەجێكردنەوە.
لەو بارەیەوە حزبی شیوعی خۆشحاڵی خۆی بە ڕێكەوتنی نێوان ئەو دوو حزبە دەربڕی هیواشیان خواست ئەو ڕێككەوتنە بە زوویی بچێتە بواری جێبەجێكردن و لەسەر حسابی هیچ حزب و لایەنێكی تر نەبێت.
