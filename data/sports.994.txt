رۆبرتۆ مانچینی راهێنەری یانەی زینیت سان پترسبۆرگی روسی، لەبریارێكی پێشووی پەشیمان بۆتەوە، ئامادەیە ئەركی راهێنەری وڵاتەكەی وەربگرێت.
سەرنەكەوتنی هەڵبژاردەی ئیتاڵیا بۆ دوا یارییەكانی مۆندیالی2018ی روسیا دەنگدانەوەیەكی گەورەی بەدوای خۆیدا هێنا كە بۆ یەكەمجارە هەڵبژاردەیەكی گەورەی وەك ئیتاڵیا لەدوای 59 ساڵ بەشداری لەمۆندیالێك نەكات، هەر بۆیە یەكەم قوربانی دوورخستنەوەی راهێنەرەكەی بوو، سەرەتا مانچینی رایگەیاندبوو بەنیازی وەرگرتنی ئەركی راهێنەری هەڵبژاردەكە نییە كە لەپێشوودا راهێنەری چەند یانەیەكی بەهێزو دیاری ئیتاڵیا بووە بەڵام ئێستا لەبریارەكەی پەشیمان بۆتەوەو ئامادەی خۆی بۆ سەرپەرشتیكردنی هەڵبژاردەكە دەربریوە، لەمبارەیەوە لەلێدوانێكیدا بۆ تۆری هەواڵی رای سپۆرت وتویەتی شانازیەكی گەورەیە بۆ راهێنەر ئەركی سەرپەرشتیكردنی هەڵبژاردەی وڵاتەكەی پێبدرێت، ئەم لێدوانەش لەكاتێكدایە تا ئێستا یەكێتی تۆپی پێی ئیتاڵیا بەرەسمی گفتوگۆی لەگەڵ هیچ راهێنەرێك نەكردووە مانچینی لەپێشوودا ئەركی راهێنەری یانەكانی لازیۆو فیۆرەنتیناو ئینتەرمیلان و مانچستەر سیتی و گەلاتەسەرای لەئەستۆ بووە لەسەرەتای ئەمساڵیش بۆتە راهێنەری یانەی زینیت سان پترسبۆرگ.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
