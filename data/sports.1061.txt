رۆژنامەکانی ئینگلتەرا بڵاویانکردەوە یانەی ئارسیناڵ ئامادەیە ئەو نرخە بدات کە یانەی ریاڵ مەدرید لەسەر فرۆشتنی کەریم بێنزیمای فەڕەنسی و هێرشبەری تیمەکەیان دایانناوە.
لەوبارەیەوە رۆژنامەی میترۆ بڵاویکردەوە ئارسیناڵ بڕی ١٧.٨ ملیۆن پاوەندی ئامادەکردووە بۆ کڕینی کەریم بێنزیما کە هەمان ئەو نرخەیە یانە ئیسپانییەکە لە بەرانبەر فڕۆشتنی یاریزانەکەیان داوایانکردووە.
بەپێی ئەو هەواڵانەش بێت رەنگە داهاتوو بێنزیما لە ئیسپانیا نەبێت چونکە لەلایەکی دیکەشەوە رافا بێنیتێزی راهێنەری ریاڵ مەدرید بۆ وەرزی نوێ پشت بە پێکهاتەی ٤-٢-٣-١ دەبەستێت واتە یەک هێرشبەری دەبێت کە ئەویش رۆناڵدۆیە.
کەریمی تەمەن 27 ساڵ ماوەی شەش وەرزە لە ریزی مەدریدییەکان یاریی دەکات و چەندین نازناویشی لەگەڵیان بەدەستهێناوە.
