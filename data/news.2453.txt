راگەیاندنكاری ئۆپزسیۆن بۆ سیاسەتەكانی ئەردۆگان ، ئارگۆن پارایس لە دوای گەڕانەوەی لە ئەڵمانیا بەیانییەكەی دوێنێ 20ی حوزەیرانی 2016 لە ماڵەكەیدا بە كوژراوی دۆزراوەتەوە.
رۆیتەرز دەڵێت" پاش گەڕانەوەی پارایس لە ئەڵمانیا و دوای قسەكردنی بۆ رۆژنامەی دیرشبیگل كە ئەردۆگان بڕوانامەكەی تەزویرە ، لە ماڵەكەی بە كوژراوی دۆزراوەتەوە.
رۆیتەرز زیاتر لەسەر پارایس دەڵێت" كە هەمیشە لە میدیاكانی توركیا و بیانی، ئەردۆگانی تاوانبار دەكرد كە سەرۆكێكی شەرعی نییە، چونكە بە گوێرەی یاسا ، بڕوانامەی دەبێت هەبێت ، ئەو نیەتی سەرباری نەبوونیشی تەزویری كردووە.
ئەردۆگان بێ سلەمینەوە و بە رۆژی رووناك ، میدیاكاران و چالاكوانان و سیاستوانان ، تیرۆر دەكات، زیندانیان دەكات وئەشكەنجەیان دەدات ، هیچ حسابێك بۆ یاسا و رێساكانی مافی مرۆڤ و ئازادییەكان ناكات
كۆمەڵەی پشتیونی ئازادییەكانی بڵاوكردنەوەی سەر بە ئۆزگور گوندەم، پشتیوانی خۆی بۆدوو رۆژنامەوانی تورك دەربڕی كە دادگای ئەستانبۆڵ بڕیاری دەستگیركردنی، بە تۆمەتی پرۆپاگەندە بۆ تیرۆر، بۆدەركردوون، كەیەكێكیان نوێنەری خۆجێی پەیامنێرانی بێ سنورەو ئەوەی دیكەیان ئەكادیمستێكە.ئۆزگور گوندەم كە پشتیوانی لە كورددەكات، لێكۆڵینەوە و داوای زۆری لەدادگا لەسەرە.
بڕیارەكە رۆژی دووشەممە ٢٠-٦-٢٠١٦ درا لە بەردەم داواكاری گشتی لە نووسینگەی تیرۆر و تاوانی رێكخراو ودەسەڵاتی دادوەریی، ئەشرەف دۆرموس.
رێكخراوی پەیامنێرانی بێ سنور ، بڕیارەكەی سەركۆنەكردو رایگەیاند" لانی كەم لە ئازادیی رۆژنامەوانی لە توركیا بوونی نییە.
ساندیكای كرێكارانی CITU نزیك لە حیزبی شیوعی بڕیایدا لە 2ی سەپتەمبەر دژ بە حكومەتی هیندۆسی مۆدی لە سەرتاسەری هیندستان خۆپیشاندان بكەن لە دوا رپرسیدا 60%ی فەرنسییەكان دژ بە هەمواركردنەوەی یاسای كارن.
سەرۆك وەزیرانی فەرەنسا داوا لە ساندیكای سی جی تی نزیك لەحزبی شیوعی دەكات خۆپیشاندانەكانی 23 و 28ی مانگ هەڵوەشێننەوە, بەڵام كرێكاران مكوڕن لە ئەنجامدانیخۆپیشاندانەكان 
هەزاران كەسوكاری قوتابیان و چەپگەرای پورتوگالی لەخۆپیشاندانێك لە شاری بەرشەلۆنە داوا دەكەن پشتیوانی حكومەت بۆ قوتابخانە دەوڵەتییەكان زیاد بكرێت.
دوای چەندین هێرشی چەكداری و خۆكوژی بەمەبەستی شكاندنی گەمارۆی دەروازەی رۆژئاوای مەنبەج و بێ ئاكام بوونی هەوڵەكانیان ، داعش دەستی كردووە بە پاشەكشەكردن بۆ گەرەك و كۆڵانەكانی ناوەندی شار .
بەشێك لە ناوچەكانی رۆژئاوای مەنبەج شەوی رابردوو ، دوای شەرێكی دەستەو یەخەی سەخت لەلایەن شەڕڤانانەوە كۆنترۆڵ كراوە ، هەروەها هێزێكی تۆكمەی ئاسایش گەیشتنە ئەو شوێنە و دەستیان كردووە بە رێوشوێنی پاراستنی ئەو تاخانەی ئازادكراون .
وێنەكان ئاماژەن كە سەرەڕای مەترسییەكان خەڵكی مەدەنی بە ئازادی لە ماڵەكانیان هاتونەتە دەرەوەو ناسنامەی تەرمەكانی داعش بۆ شەڕڤانان دەستنیشان دەكەن و دەیانناسێنن.
ئەمەش وێنەی گەیشتنی هێزەكانی ئاسایش بۆ دەروازەی رۆژئاوای مەنبەج.
روانگەی سوری بۆ مافەكانی مرۆڤ بڵاویكردووەتەوە" لەسەرەتای‌ شەڕی‌ مەنبەجەوە تائێستا، بەلایەنی كەمەوە 352 چەكداری‌ داعش كوژراون‌و 78 تەرمیان كەوتووەتە دەستی‌ هێزەكانی سوریای دیموكرات، ئەو كوژراوانەشیان بەزۆری بەهۆی بۆردومانی‌ فڕۆكە جەنگییەكانی هاوپەیمانانەوە كوژراون.
هاوكات ئەنجومەنی‌ سەربازی‌ مەنبەجیش رۆژی 15ی حوزەیران لەكۆنگرەیەكی‌ رۆژنامەوانیدا رایگەیاند" لەماوەی‌ 15 رۆژی‌ بەردەوامی‌ ئۆپەراسیۆنەكەدا هەزار چەكداری‌ داعش كوژراون‌و برینداربوون، هەروەها نزیكەی‌ 560 تەرمیشیان كەوتووەتە دەست شەڕڤانان و هەزار كیلۆمەتر دووجاشیان لەژێر دەستی داعش دەرهێناوەو كۆنترۆڵكراوەتەوە.
هاوكات78 هاوڵاتی‌ مەدەنی‌ كوژراون‌و لەو ژمارەیەش، 25 یان لەلایەن چەكدارانی‌ داعشەوە كراونەتە ئامانج كە ژن‌و منداڵیان تێدایە، 49 كەسیشیان بەهۆی بۆردومانی‌ فڕۆكە جەنگییەكانی هاوپەیمانانەوە بونەتە قوربانی‌ كە لەنێوانیاندا 16 منداڵ‌و 10 ئافرەت‌و هەشت بەندكراو هەیە.
بە پێی راپرسییەكان كە لە رۆژنامەی بایسی ئیسپانی بڵاوی كردەوە ئاشكرای دەكەن لە هەڵبژاردنی یەك شەمەی داهاتوو .
26ی مانگی ئیسپانیا هەردوو لیستی چەپگەرای یەكگرتوانە دەتوانین و پارتی سۆسیالستی كرێكاری ئیسپانیانی دەتوانن پێكەوە 175 كورسی لە كۆی 350 كورسی پەرلەمانی وڵاتەكە بەدەست بهێنن.
بە پێی راپرسییەكە لیستی یەكگرتوانە دەتوانین ( پۆدیمۆس-شیوعی) 26%ی دەنگەكان 93 كورسی كە 22 كورسی زیاترە لە هەڵبژاردنی پێشوو , و پارتی سۆسیالست (82 ) كورسی كە 8 كورسی كەمتر لە هەڵبژاردنی پێشوو بەدەست دەهێنن كە كورسییەكانی هەردوولایان پێكەوە دەكاتە نیوەی كورسییەكانی وڵات, وێڕای كورسی هەندێك لایەنی چەپگەرای نەتەوەیی هەرێمەكان .
سوپای توركیا لە سیانزە گوندی ناوچەی لیجەی سەر بەپارێزگای ئاماد، قەدەغەی هاتووچۆی راگەیاندو دادگای ئەنقەرەش بڕیاری زیندانیكردن بۆ سەڵاحەدین دەمیرتاش دەردەكات.
ئاژانسی دۆغانی توركی بڵاویكردووەتەوە، كە بەئامانجی دەستپێكردنی ئۆپەراسیۆنی سەربازی لەلایەن سوپای توركیاوە دژی گەریلاكانی پەكەكە، لەباكوری ناوچەی لیجەی سەر بەپارێزگای ئامەد، لە سیانزە گوند قەدەغەی هاتووچۆ راگەیەندراوەو تا كاتێكی نادیاریش بەردەوام دەبێت.
لەلایەكی دیكەوە، دادگای دەستوری و دادگای باڵای ئەنقەرە بڕیاری دەستگیركردنی سەڵاحەدین دەمیرتاش هاوسەرۆكی پارتی دیموكراتی گەلان هەدەپەیان دەركردووە.
بەپێی زانیارییەكانیش، ئەو دادگایانە بڕیاریانداوە بەزیندانیكردنی هەتاهەتایی بۆ سەڵاحەدین دەمیرتاش و وێڕای ئەوەش سزایەكی دیكەی بەسەردا سەپێنراوە كە بریتییە لەزیندانیكردن بۆ ماوەی چوارسەدو سی و هەشت ساڵ.
ئەمەش لەكاتێكدایە، كە لەكۆبوونەوەی مانگی رابردووی پەرلەمانی توركیا بۆ دەنگدان لەسەر هەڵگرتنی پارێزبەندی لەسەر سەدو سی و هەشت پەرلەمانتار كۆبوونەوەیەكی ئەنجامداو بەدەنگی بەڵێی زۆرینەی پەرلەمانتاران، پرۆژەكە پەسەندكرا، لە بەرامبەریشدا پارتی دیموكراتی گەلان هەدەپە بڕیارەكەی بەمەترسییەكی گەورە بۆ سەر پارتەكەی ناوبردو رەتیكردەوە.
شاندێكی هەرێمی كوردستان بەسەرۆكایەتی بەڕێز نێچیرڤان بارزانی سەرۆكی حكومەتی هەرێمی كوردستان و بەیاوەری هەریەك لەدكتۆر رۆژ نوری شاوەیس، د.
نەجمەدیم كەریم پارێزگاری كەركوك‌و، ئاشتی هەورامی وەزیری سامانە سروشتییەكان و سەفین دزەیی وتەبێژی حكومەتی هەرێم و زیرەك كەمال راوێژكاری سەرۆكی حكومەت، بەشداریان لەكۆڕبەندی نێودەوڵەتی ئابوری سانت پترسبۆرگ لەرووسیا كرد.
ئەمەو شاندەكەی هەرێم لەرۆژی یەكەم و دووەمی سەردانەكەیاندا چاویان بەهەریەك لەبەڕێزان سێرگی لاڤرۆڤ وەزیری دەرەوەی رووسیا و سەرۆكی پەرلەمانی رووسیا كەوت و لەكۆبوونەوەكەدا باس لەرووداوو پێشهاتەكانی ئەمڕۆی ناوچەكەو شەڕی داعش و قەیرانی ئابورری لەجیهاندا كرا.
دوای تەواوبوونی كۆڕبەندەكە شاندەكە گەڕانەوە هەرێمی كوردستان.
دوای ئەوەی بەجوتە ئەردۆگان و بنعەلی یلدرم نامەیان بۆ سەرۆكی روسیاو سەرۆك وەزیرانەكەی نارد، داوای ئاساییكردنەوەی پەیوەندییەكانیان لەگەڵ یەكتر دەكەن، لەوەڵامی پۆتین چەند هەنگاوێك توركیا پێش تەتبیعی پەیوەندییەكان دەبێ توركیا بیگرێتە بەر، لەوانەش داوای لێبوردن لەكەوتنەخوارەوەی فڕۆكەی سۆخۆی روسی بكات، لەكۆڕبەندی ئابوری جیهانی كەوا لە روسیا شاری پترسبۆرگ گرێدەدرێ.
دیارە سەرۆكی حوكمەتی هەرێمیش كۆبوونەوەكانیان لەگەڵ لاڤرۆڤی وەزیری دەرەوەی روسیا، بۆ ئەوەیە پەیوەندییە ئابوورییەكانیان بەتین بكەن، كوردستان لەو قەیرانە رزگار بكەن، با بزانین كۆڕبەندی ئابوری و وەزیری دەرەوەی روسیا چ پەیوەندییەكبان پێكەوە هەیە،
داعش زۆرینەی هێز و سەركردە سەربازیەكانی لە شاری مەنبەج كۆكردۆتەوە و وەكو پشتێنەی سەلامەتی بۆ رەقەی پایتەختی رەشیان سەیری دەكات .
لەمیانەی هەڵمەتی فەرماندەی شەهید ئەبولەیلا بۆ رزگاركردنی مەنبەج ، ناو و ناسنامەی ژمارەیەك لە فەرماندە سەربازیە هەرە دڕندەكانی داعش ئاشكرادەبێت ، بەشێكیان بەهۆی بۆردوومانی فرۆكەكانی هاوپەیمانان كوژراون و هەندێكی تریان لە روبەروبونەوە لەگەڵ هیزەكانی سوریای دیموكراتی .ئەوانەی تا ئیستا ناسراون بریتین لە لە تیرۆریست (عوسجەلی) ئەمیری مەنبەج و بكوژو ببڕی خەڵكی ئەو شارە .ئەمیری تیرۆریست خالد سلیمان الترابین بە رەگەز فەلەستینی و خەڵكی دیر البلح.تیرۆریست سلیمان حمادی العلو ناسراو بە ( أبو علی شعلان ) خەڵكی شاری حەمای سوریایە .
