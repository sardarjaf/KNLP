تۆڕی کۆمەڵايەتی فەيسبوک خزمەتگوزاری و تايبەتمەندييەکانی لە رێگەی سايت و بەرنامەکانييەوە بۆ بەکارهێنەرانی خستۆتە بەردەست و بەردەواميش لە بەرەو پێشچووندايە.
لای هەمووان روونە فەيسبوک توانيويەتی سەرکەوتن بەدەستبهێنێت و پلەی يەکەم لەسەرانسەری جيهاندا بۆخۆی داگيربکات و ببێتە رکابەرێکی بەهێزی کۆمپانيای گوگڵ.
ئەوەی وای لە فەيسبوک کردووە سەرکەوتووبێت بوونی کۆمەڵێک تايبەتمەندی و خزمەتگوزاری گرنگە کە بەکارهێنەر توانيويەتی سوودی لێ ببينێت و بەدووربێت لە زيان و مەترسييەکانی لايەنی ئاسايش و پاراستن.
ئاشکرايە زۆرينەمان لە رێگەی مۆبايلە زيرەکەکانەوە فەيسبوک بەکاردەهێنين و ژمارەی مۆبايلی خۆشمان لەسەری داناوە بۆ ئەوەی لە هەر حاڵەتێکی نەخوازراودا بتوانين دەست بەسەر فەيسبوکەکەماندا بگرينەوە.
بەڵام رەنگە رۆژێک لە رۆژان مۆبايلەکەمان ون بێت ياخود هەرشتێکی نەخوازراوی بەسەردابێت و فەيسبوکيش کرابێتەوە، بۆ ئەمەش خودی کۆمپانيايەکە تايبەتمەندييەکی گرنگی خستۆتە گەڕ کە بەکارهێنەر زۆر بەئاسانی لە رێگەی کۆمپيوتەرەوە دەتوانێت ئەو ژمارە مۆبايلە لابدات و لەو مۆبايلەشەوە فەيسبوکەکەی دابخەيت.
واتە کاتێک مۆبايلەکەمان ديارنەما يان ونبوو، ئەوا دەتوانين کۆنتڕۆڵی فەيسبوکەکەمان بکەين و دايبخەينەوە، ئەويش لە رێگەی تايبەتمەندييەکەوەيە کە بەکارهێنەر دەتوانێت ئەنجامی بدات.
