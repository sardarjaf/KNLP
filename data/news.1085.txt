لە هەرێمی بەنگالی رۆژئاوا لە هیندستان كە نزیك 95 ملیۆن دانیشتوانییەتی، رۆژی سێشەمە 5ی ئەبرێل هەڵبژاردنەكانی هەرێمەكە دەستی پێكرد، كە بە 5 جار ((5 و 11 و 17 و 25 ی ئەبرێل و 5ی ئایار )) بەڕێوە دەچێت، 13 ملیۆن دەنگدەر بۆ پڕ كردنەوەی 18 كورسی لە كۆی 294 كورسی هەرێمەكە بەشداری هەڵبژاردنەكەیان كرد، لە هەڵبژاردنەكە 81%ی دەنگدەران بەشداریان كرد، بە پێی هەواڵەكان بەرەی چەپ- كۆنگرێس توانیویانە 11 كورسی بەدەست بهێنن لە كۆی 18 كورسییەكە .
شایانی باسە بەرەی چەپ بە سەرۆكایەتی حیزبی شیوعی ماركسی هیندی بۆ ماوەی 34 ساڵ دەسەڵاتداری هەرێمەكە بووە، لە هەڵبژاردنی ساڵی 2011 دەسەڵاتی لە دەستدا.بڕیار وایە 19ی ئایار بە فەرمی ئەنجامی هەڵبژاردنەكانی بەنگالی رۆژئاواو كیرالا و ئەسام و تامیل نادۆو بۆدۆتشیری رابگەیەنرێت .بەرەی چەپ لە بەنگالی رۆژئاوا لە 9 لایەن پێك هاتوەو و حیزبی شیوعی ماركسی هیندی رابەرایەتی دەكات، لە هەڵبژاردنی رابردوو تەنها 64 كورسی بەدەست هێنا و 168 كورسی كەمتر لە هەڵبژاردنی ساڵی 2006.هاوكات بڕیار وایە لە 16ی ئایار هەڵبژاردن لە هەرێمی كیرالای 35 ملیۆن دانیشتوانی بەڕێوە بچێت، بە پێی راپرسییەكان بەرەی چەپی دیموكراتی كە لە 11 پارت پێك هاتووە بە سەركردایەتی حیزبی شیوعی ماركسی هیندی دەیباتەوە، كە لە هەڵبژارنی ساڵی 2011 68 كورسی و 44،96%ی دەنگەكانی هێنابوەوە لە كۆی 140 كورسی هەرێمەكە.
ئەمەو لە 16ی ئایار لە هەرێمی تامیل نادۆی 75 ملیۆن دانیشتوانی لە باشوری وڵات هەڵبژاردن ئەنجام دەدرێت بۆ پڕكردنەوەی 234 كورسی هەرێمەكە، بەرەی خۆشگوزەرانی گەل كە هەردوو حیزبی شیوعی هیندی و ماركسی هیندی بەشدارن تێیدا، پێشبینی دەكرێت لەم هەڵبژاردنە دەنگی زیاتر بەدەست بهێنن و بەشداری حكومەت بكەن، كە لە هەڵبژاردنی پێشوتر 23 كورسیان هێنابوەوە.
