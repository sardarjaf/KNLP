شه‌قامێکی قه‌ره‌باڵغی شاره‌ و پیاوێکی ته‌مه ن‌(56) ساڵی ماندوی ئه‌سمه‌ر، له‌سه‌ر شۆسته‌ی شه‌قامه‌که به‌ ئۆکۆدرۆنێکی کۆن ‌سه‌رقاڵی لێدانی موزیکێکی ئارامه‌، له‌به‌رئه‌وه‌ی پێشتر که‌سێك له‌م شاره‌دا و له‌سه‌ر شه قام موزیکی نه‌ژه‌ندووه‌، هه‌ر بۆیه‌ ده‌بێته‌ جێی سه‌رنجی ڕێبواران ... به‌تایبه‌تی که‌سێکی وا غه‌ریب که‌ خه‌ڵکی ئه‌م مه‌مله‌که‌ته‌ نییه‌ ، که به‌‌ڕه‌نگ و ڕویه‌وه‌ هیلاکی و مه‌ینه‌تی ژیان دیاره‌  .تازیاتر موزیکی ده‌ژه‌نی ئه‌وه‌نده‌ی ترهه‌ست و سۆز و ناخی تێکه‌ڵاوی موزیکه‌که‌ ده‌بوو .له‌نێو خه‌ڵکه‌که‌ی لێی کۆده‌بوونه‌وه‌ گه‌نج ولاو منداڵی تێدایه‌ ، هه‌ندێکیان سه‌رسامن به‌م کاره‌ هه‌ندێکیان له‌به‌رخۆیانه‌وه‌ بۆڵه‌یان دێ و هه‌ندیکیشیان به‌ده‌نگی به‌رز ناره‌زایی ده‌رده‌برن مارف ومحه‌مه‌د دێنه‌ پێشه‌وه‌.
گه‌نجێکی مه‌ست بوو به‌و موزیکه‌که‌ی که‌ناوی ئاکۆیه‌ وته‌مه‌نی (23)ساڵه‌ ، زۆری بۆدێ و قسه‌ به‌ محه‌مه‌د ده‌بڕێ .
کابرا ده‌وه‌ستێت له‌ ژه‌نینی ئۆکۆردێنه‌که‌ی چه‌ند که‌سێكی که‌م چه‌پڵه‌ی بۆ لێده‌ده‌ن ،چه‌ندکه‌سێکی تریش به‌پێچه‌وانه‌وه‌ قسه‌ی ناشرین ده‌که‌ن و هه‌ندێکیان ده‌رۆن ...منداڵێکی ته‌مه‌ن (5)ساڵ که‌له‌گه‌ڵ باوکیا له‌ ڕیزی پێشه‌وه‌ راوه‌ستاوه‌ ، مه‌ساسه‌یه‌ك له‌ ده‌میایه‌تی و هه‌نگاو ده‌نێت و ده‌رواته‌ لای کابرای موزیك ژه‌ن و مه‌ساسه‌که‌ی ‌ده‌می  ده‌ر ده‌هێنی و ڕای ده‌گرێت بۆی .
کابرای موزیك ژه‌نیش مه‌ساسه‌که‌ی لێوه‌رده‌گرێ و ده‌ستی منداڵه‌ که‌ ماچ ده‌کات ... دووباره‌ئه‌وچه‌ند که‌سه‌ که‌مه‌ی پێشوتر چه‌پڵه‌ بۆ منداڵ و موزیك ژه‌نه‌که‌ لێده‌ده‌ن و ده‌ست ده‌که‌ن به‌گیرفانیانا و هه‌رکه‌سه‌ و شتێك پاره‌ی بۆ ده‌که‌نه‌ سه‌ر جانتای ئۆکۆردێنه‌که‌ی .
