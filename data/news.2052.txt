تۆڕی میدیایی سی ئێن ئێنی ئەمریكی لەهەواڵێكدا بڵاویكردووەتەوە، كەقاسم سولەیمانی گوتوویەتی" وڵاتی ئێران لە ناوچەكەدا سەركەوتنی لە هەموو بوارەكاندا بەدیهێناوە، ئەمریكا لەعێراقدا هەموو تواناو هەوڵێكی خستەگەڕ، بەڵام دەرەنجام پاشەكشەی كرد.
ئێستا سوننە و شیعە و كوردەكان، شانازی بە دۆستایەتی لەگەڵ ئێراندا دەكەن".سولەیمانی ئەوەشی گوتووە" هێزەكانی ئەمریكا زۆرترین و پڕچەكترین هێزن لەناوچەكەدا.
سولەیمانی ئاماژەی بەوەشداوە" ئەمریكاییەكان پێیانوایە لەهەموو شوێنێكی دنیا شۆڕشی ئیسلامی كاریگەریی لەسەر هێز و توانای ئەمریكا دروستكردووە، بۆیە هەوڵ دەدەن شۆڕشی ئیسلامی بڕوخێنن.
روونیكردووەتەوە" ئەمریكاییەكان هەردەم لەهەوڵدان ناكۆكی و جەنگی خێڵەكی دروستبكەن، بەڵام دواجار لەشەڕی دژ بە تەكفیرییەكان، سەركەوتن هەر بۆ كۆماری ئیسلامی ئێران دەبێت".
