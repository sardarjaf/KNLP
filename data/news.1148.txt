ریفراندۆم بابەت و باسی ھەرەگرنگی ئەمڕۆی کوردستانە.
ھەرچەندە بڕواناکەم کوردستانییەک ھەبێ دژی سەربەخۆیی بێ و ئامادە نەبێ قوربانی لە پێناو بدا لەگەڵ ئەوەشدا شەقامی کوردستان دابەش بۆتە سەر دوو بەرە.
بەرەیەک بێ قەیدو شەرت لەگەڵە و بەرەیەکیش گومانی لە ئامانجی ریفراندۆمەکە ھەیە و تا ئێستاش بەرەی یەکەم نەی توانیوە گومانەکە بسڕێتەوە (بڕواش ناکەم بتوانێ بیسرێتەوە)، تا شەقامەکە یەک بخاتەوە و ھەڵوێستێکی نیشتیمانیی یەک دەنگی و یەک رەنگی بنوێندرێ.
من لەگەڵ پڕانسیپی ریفراندۆم و پێشمەرگەی سەربەخۆیی کوردستانم، بەڵام یەکێکم لەوانەی گومانم لە ئامانجەکەی ھەیە.
زووتر زۆرم نوسیوە و بۆ چوونەکانی خۆم لە کەناڵەکانی راگەیاندن دەربڕیون ، بەڵام لێرەدا بەراوردی نێوان بایەخی ھەڵبژاردن و ریفراندۆم دەکەم :
١.
بێگومان ئەوکات یەکێک لە بابەتەکاتی ھەڵمەتی ھەڵبژاردنەکان ریفراندۆم دەبوو، ئەوکات ھەموو حزبەکان ناچار دەبوون بۆ چوونی ڕونی خۆیان لەو بارەیەوە رابگەیەنن.
وڵات سەرۆک و پەرلەمان و حکومەتی دەبوو ئەوکات لە بەرامبەر ھەر پێشھاتێک ئێمە ڕووبەڕووی بۆشایی سیاسی و دەسەڵاتێکی خۆ سەپێنەر نەدەبووینەوە و دامودەزگاکانیشمان لەسەر ئاستی ناوخۆیی و دەرەوە جێگەی رێز و متمانە دەبوون.
بەڵام ئێستا بە بیانوی ریفراندۆم ھەڵبژاردنەکان ناکرێن واتە لە جیاتی بەرەو پێش بردنی سیستمی حوکمڕانی کوردستان مخابن بەرەو دواوەی تاو دەدەنەوە، کە ئەوەش مەترسیەکی گەورەیە و ئەبێ لەبەر چاو بگیرێ.
پێم وایە ئەوانەی بەراستی بە پەرۆشی سەربەخۆیی کوردستانن دەبێ بیر لە چاککردنی سیستمی حوکمڕانی و دوای ریفراندۆمیش بکەنەوە.
