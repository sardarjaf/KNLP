سۆران عەبدولغەفور بەڕێوەبەری چاودێری بازرگانی سلێمانی رایدەگەیەنێت: بەهۆی گەرماوە بەرهەمهێنانی مریشك كەمبۆتەوە‌و پێش جەژنیش نرخی مریشك دانابەزێت، سەرۆكی لیژنە هاوبەشەكانی قایمقامیەتی سلێمانیش دەڵێت: بەرزترین نرخ كە بۆ 1 كیلۆ مریشك دیاریكراوە 3500 دینارە.
سۆران عەبدولغەفور راشیگەیاند: ساڵانە لە وەرزی گەرمادا نرخی مریشك بەرزبوونەوە بەخۆیەوە دەبینێت، ئەگەر بەرلەهاتنی جەژنی قوربانیش پلەی گەرما وەكو ئێستا بمێنێتـەوە‌و دەواجنەكان مریشك نەخەنە بازاڕەوە، چاوەڕوان دەكرێت نرخی مریشك زیاتر بەرزبێتەوە.
هاوكات گۆران قادر سەرۆكی لیژنە هاوبەشەكانی قایمقامیەتی سلێمانی دەڵێت: كۆتا نرخ كە بۆ 1 كیلۆگرام مریشك دیاریكراوە 3500 دینارە‌و ئێمە كاتێك ئەڵێین نرخی مریشك گران بووە كە لەو نرخە زیاتر بێت.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
