سەرچاوەیەكی ئەمنی لە پارێزگای بەسرە ئاشكرایدەكات كەلێپرسراوی حەشدی شەعبی لەكاتی گەڕانەوەی لەپارێزگای بەغداوە بۆپارێزگای بەسرە، لەلایەن چەند چەكدارێكەوە تیرۆردەكرێت.
سەرچاوەكە هەواڵەكەی پشتڕاستكردەوەو بەڕێگای كوردستانی راگەیاند: سەلام دێراوی لێپرسراوی حەشدی شەعبی لە پارێزێگای بەسرە لەكاتی گەڕانەوەی لە بەغداوە بۆ بەسرە لەڕێگای سەرەكی نێوان ئەو دوو پارێزگایە لەلایەن چەند چەكدارێكی نەناسراوەوە تەقەی لێدەكرێت و تیرۆردەكرێت.
گوتیشی: تاكو ئێستا ئاشكرا نەبووە كەئەو چەكدارانە ئەو كەسەیان تیرۆركردووە سەر بەچ تاقم و لایەنێكن، بەڵام پێدەچێت سەر بە لایەنێكی شیعەی بەرهەڵست بن، كە دژایەتی لایەنە شیعەكانی دیكە دەكەن و لەئێستاشدا ململانێیەكی بەهێز ناو ماڵی شیعەی گرتۆتەوەو ئەگەری ئەوەش هەیە ئەو ململانێیە بگاتە ئاستی رووبەڕوونەوەی چەكداری.
