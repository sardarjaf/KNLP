وەزارەتی ئەمریكا(بنتاگۆن) رایدەگەیەنێ كەوا: هەر هاووڵاتییەكی سوری مەشقی سەربازیی دەكات بەمەبەستی بەرەنگاربونەوەی چەكدارانی(داعش) مانگانە بڕی 250 تا 400 دۆلاری بۆدەبڕیتەوە هەركەسەو بەپێی لێهاتویی و پێگەكەی.
وەزیری بەرگریی ئەمریكا ئاشتون كارتەر لەمانگی ئەیاری رابردودا رایگەیاند كە( هاووڵاتیانی خۆبەخشی سوریا ئەوانەی بەشداریی مەشقكردن دەكەن لەو پرۆسەیەی ئەمریكا سەركردایەتی دەكات( هەندێك پارە) وەردەگرن، بەڵام باسی بڕەكەی نەكرد.
هەفتەی رابردوو وتەبێژی وەزارەتی بەرگریی ستیف وارن جەختی لەسەر بونی نزیكەی 200 خۆبەخشی سوری كردەوە كەئیستا خەریكی مەشقكردنن و نزیكەی 1500 پرۆسەكەیان تەواوكردوە، بەپێی زانیارییەكان نزیكەی 6000 هاووڵاتی سوری خۆبەخش بەشداریی مەشقكردنیان كردوە بەپێی ئامانجەكانی ئەمریكا بەمەبەستی تەیاركردنی هێزی سەربازی سیاسی مەیانڕەو لەسوریادا، وارن ئاماژەی بەزۆر بەربەستكرد لەبەردەم گەیشتن بەئامانجەكانی دەیانەوێت بەهۆی زۆر ئاڵۆزبونی لێكۆڵینەوە لەخۆبەخشەكان و ناردنیان بۆدەرەوەی سوریا بۆمەشقكردن.
