به‌یانی ئه‌مڕۆ شه‌ممه‌ نرخی زێڕ له‌بازاڕه‌كانی  هه‌رێم به‌رزبوونه‌وه‌ی تۆماركرد، ئه‌وه‌ش دوای ئه‌وه‌ی كۆتایی هه‌فته‌ی رابردوو نرخه‌كه‌ی دابه‌زینی به‌خۆوه‌ بینی.
محه‌مه‌د حسێن له‌ زه‌ڕه‌نگه‌ری‌ نیاز له‌سلێمانی‌ به‌خه‌ندانی‌ راگه‌یاند:"ئه‌مڕۆ نرخی‌ مسقاڵێك زێڕی‌ عه‌یاره‌ 18 به‌ 193 هه‌زار دیناره‌، هه‌روه‌ها مسقاڵێك زێڕی‌ عه‌یاره‌ 21 به‌ 225 هه‌زاردیناره‌".
ئه‌وه‌ له‌كاتێكدایه‌ پێنج شه‌ممه‌ی رابردوو، نرخی‌ مسقاڵێك زێڕی‌ عه‌یاره‌ 18 به‌ 191 هه‌زار دیناربوو‌، هه‌روه‌ها مسقاڵێك زێڕی‌ عه‌یاره‌ 21 به‌ 222 هه‌زارو 500 دیناربوو، نرخی یه‌ك لیره‌ به‌ 264 دۆلاربوو.
