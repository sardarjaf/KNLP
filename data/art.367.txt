(ژیریار) زۆری حه‌ز ده‌كرد هاوكاری هاوڕێكانی بكات ، به‌ڵام نه‌یده‌توانی وه‌كو ئه‌وان به‌شداری پاككردنه‌وه‌ی قوتابخانه‌كه‌یان بكات چونكه‌ هه‌ر به‌منداڵی قاچه‌كانی تووشی ئیفیلجی ببوون  ، له‌ماوه‌ی ئه‌و چه‌ند رۆژه‌دا كه‌هاوڕێكانی سه‌رقاڵی خاوێنكردنه‌وه‌ی قوتابخانه‌بوون ،  (ژیریار) چه‌ند تابلۆیه‌كی جوانی ده‌ستپێكرد دوای چه‌ند رۆژێك كه‌هاوڕێكانی له‌ پاككردنه‌وه‌ی قوتابخانه‌بوونه‌وه‌ ، ئه‌ویش تابلۆكانی ته‌واوكردن وله‌سه‌ر هه‌ریه‌كێكیشیان به‌خه‌تێكی جوان دێڕێكی له‌سه‌ر ( خاوێنی )  نووسی .
رۆژی دواتر له‌كاتێكدا قوتابیان له‌ گۆره‌پانه‌كه‌دا ڕیزببوون ، (ژیریار) له‌ ڕیز هاته‌ ده‌ره‌وه‌ چووه‌ لای به‌ڕێوه‌به‌ر و ووتی : داوای لێبوردن ده‌كه‌م نه‌متوانی به‌شداری پاككردنه‌وه‌ی قوتابخانه‌كه‌مان بكه‌م ، به‌ڵام  ئه‌م  تابلۆیانه‌م  كێشاون كه‌ وه‌ك به‌شدارییه‌ك وایه‌.
تابلۆكان هێنده‌ جوان و سه‌رنج ڕاكێش بوون  مامۆستاكان له‌سه‌یركردنی تێر نه‌ده‌بوون، به‌ڕێوه‌به‌ر پاش سه‌یركردنێكی ووردی تابلۆكان ، ده‌ستی كرده‌  ملی( ژیریار) ، ئینجا ڕووی كرده‌ قوتابیان و وتی : ئه‌وه‌ی (ژیریار) كردوویه‌تی له‌كاره‌كه‌ی ئێمه‌گرنگترو به‌سوود تره‌ ، چونكه‌ ئه‌م تابلۆیانه‌ هانمان ده‌ده‌ن كه‌ هه‌میشه‌ خاوێنی قوتابخانه‌ و ماڵ وشاره‌كه‌مان بپارێزین بۆیه‌ ئێمه‌ی مامۆستایان بڕیارمان دا  سه‌رجه‌م تابلۆكان به‌دیواری قوتابخانه‌كه‌ماندا هه‌ڵبواسین .
