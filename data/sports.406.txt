شيكردنەوە وەرزشی گەورە و بجوکی بۆ هەیە؟ یاخوود شيكردنەوە پەیوەندی بەکورد بوون!
عەرب بوون!
ئەوروپی بوونەوە هەیە!
ڕاهێنەرایەتیكردن كارێكێ هێندە سادە و ساكار نییە كە زۆرینە لێی تێگەشتوون یاخود ئامانجیانە ببنە ڕاهێنەر ، ڕاهێنەرایەتیكردن واتا بەرپرسیارێتی سەرەتا و كۆتایی بەسەرجەم پێش هات و ڕووداوەكان جا ئیتر باش بێت یاخود خراپ ، ڕاهێنەر چەقی تیپە تێكڕای ڕووەكانی تێدا كۆ دەبێتەوە ، ڕەنگە كەم تا زۆر ئەو پرسیارەی لەهزر و ئەندێشەیدا بۆ دروست بوبێت ئایا كامانانەن ڕاهێنەری سەركەوتوو ؟
گەر تێبینی بكەن بەدرێژای تۆپی پێ ژمارەیەكی یەكجار زۆر لە ڕاهێنەر هەبوون بەڵام ژمارەیەكی زۆر كەم لەڕاهێنەر ناویان هەیە هاوكات ئەمەش ڕونترین بەڵگەیە لەسەر ئاڵۆزی پیشەی ڕاهێنەری ”ڕاهێنەرایەتیكردن وەستان نییە لەسەر هێڵی یاریگا ، ڕاهێنەرایەتیكردن بەرزكردنەوە كردنەوە و جوڵاندنی دەست و پەنجە بۆ ئاماژەكردن نییە ڕاهێنەرایەتیكردن بچووك ناكرێتەوە لە سێ گۆڕانكاریدا ، ڕاهێنەرایەتیكردن تەنها تەوقەكردن نییە لەگەڵ ڕاهێنەری بەرامبەردا ، ڕاهێنەرایەتیكردن بچووك ناكرێتەوە لە نازناودا” بەشێكی زۆری ڕاهێنەران خاوەنی هەندێكی كەم لەو تایبەتمەندییەی تێدابۆ ماوەی چەند ورزێك بڕ دەكات دواتر وەك بەفر یاخوود كەفی سەر دەریا دەتوێتەوە لەبەر ئەوەی لەڕەگەزی سەرەكی تێنەگەشتووە پلان و تاكتیك و بیر دیاریكراوە
نەخێر ، بەهیچ جۆرێك پیشەی ڕاهێنەرایەتیكردن لە نازناودا بچووك ناكرێتەوە ، ڕاستە بردنی نازناو ڕۆڵ و گرنگی تایبەتی خۆی هەیە بەڵام ئەو مانایە ناگەیەنێت هەر ڕاهێنەرێك نازناویكی دەستەبەركرد پێی بوترێ ڕاهێنەرێكی مەزن بەنموونە ڕاهێنەری ئیتاڵی ”دیماتیۆ ” توانی خوولی یانە پاڵەوانەكان بۆ یانەی چێڵسی دەستەبەر بكات زۆر كەم ناوی دەهێنرێت لەباسی ڕاهێنەرە سەركەوتوەكاندا ، هاوكات بردنی نازناو تەنها بەڕۆڵ و گرنگی ڕاهێنەر دەستەبەر ناكرێت كەواتە لێرە دەچینە ناوەڕۆكی بابەتەكەمانەوە ئەویش ئەوەیە بەكێ دەوترێ ڕاهێنەر سەركەوتوو ؟
بەكەسێك دەوترێ ڕاهێنەر سەرجەم ڕەگەزەكابی تۆپی پێ شارەزابێت لەبیر و هۆشیدا ، خاوەنی گۆمەڵێك تایبەتمەندی بەهێز و كاریگەر بێیت لەوانە :
_ كەساتیەكی بەهێز : ڕاهێنەر پێش بەڕێوەبردنی تیم پێویستە سەرجەم تایبەتمەندی خۆی جڵەو بكات كەساتی خۆی تەواو بەهێز بكات بەهیچ و جۆرێك لەهیچ كاتێكدا نەكەوێتە ژێر هیچ بارودۆخێك هاوكات ئەنجامەی لەئەستۆبگرێت ، هەر ڕاهێنەرێك كەسایەتی خۆی لەدەست بدات بەهیچ جۆرێك سەركەوتوو نابێت گەر ڕەگەزەكانی دیگەی لە لوتكەدابێت
_لەبەرچاگرتنی لایەنی دەرونی : لایەنی دەرونی خاڵێكە ڕاهێنەر و یاریزان گرێ دەدات بەیەكەوە زۆر گرنگە ڕاهێنەر یاریەكانی تەواو ئامادە بكات لەڕووی دەرونیەوە بەتایبەت بۆ جێ بەجێكردنی ئەو فرمانەی پێی دەدرێت لەنێو یاریگادا ، كاتێك لایەنی دەرونی یاریزان لە ئاستی پێویستدا نەبێت پێویستە ڕاهێنەر هەر چی زوە چارسەری بكات چونكە دۆخی ناهاوسەنگی لێرەوە سەرچاوە دەگرێت ، گەر بێت و لە نێو یاریگادا یاریزان دووچاری كێشەی دەرونی هات ڕاهێنەر بێ دوو دڵی لەنیو یاریگادا بهێنێتە دەرەوە ،
_پلان و تاكتیك : پێش باسیكردنی ڕۆڵ و گرنگی تاكتیك لەم خاڵەدا ڕاهێنەران پۆلێن دەكرێن بۆ دوو بەشەوە.
ا/ئەو ڕاهێنەران تاكتیكی پێش وەختە ئامادە دەكەن بۆ یانەی دژبەر لەكاتی ڕاهێناندا یاریزان تەنها ئەمجۆرە لە مەشق دەكەن لە نێو یاریگاشدا بەڕێژەیەكی یەكجار زۆر گۆڕانكاریەكانی ”شوێن بۆ شوێن ”ە ، خاڵی لاوازی ئەمجۆرە لە ڕاهێنەران ئەوەیە گەر بێت یاریزانەكان دووچاری ”پێكان _دەركردنی لەناوكاو ببن ”ئەوا گۆنتڕۆڵی تەواوی یاریگای لەدەست دەچێت دیارترین ئەو ڕاهێنەرانەی لەمجۆرەن ” مۆرینهۆ _ ئەنشلۆتی _ سیمیۆنی _مانچینی فانگال ”......
ب/جۆری دووهەم ئەو ڕاهێنەران بەشێوازێك لە شێوازەكان پلانی پێش وەختە ئامادە دەكەن بەس دواتر واقعی یاریگا چۆن بێت ئەمان تیمەكە دەگونجێن لەگەڵیدا یاخوود لە ئامانجیدایە شێوازی یاریكردن لەژێر گۆنتڕۆڵی خۆیدا بێت پلانی یاریەكە دەگۆڕێت ڕەگەزی سەرەكیش گۆرانكاریەكان دەبێت كە لەبەر دەستیاندایە نموونەی ئەمجۆرە لە ڕاهێنەران برتین لە ”گواردۆلا_كلۆپ _ئەلیگری _ سپالێتی
