عیراق، عیراقی تورکیا و ئیران نییە، ئەوەی هەنوکە باڵا دەستە لە عیراق تەنیا ئەمریکایە کە هێزی سەڕەکی و بڕیاردەری یەکەمە لە چارەنووسی عیراق.
ئەمریکا بۆ تورکیا و ئیران، خوێنی ئەمریکییەکانی نەڕشتوە لە سەر خاکی عیراق و سووریا تا دەسەڵاتدارانی ئیران بە ئاشکرا لە میدیاکان ڕایبگەیەنن کە ئەوان مەبەستیان تەنیا سەپاندنی هەیمەنەی ئیران نییە لە عیراق، بەڵکو ئەوان چاویان لە دەرامەتی بیرەنەوتەکانی ئەو وڵاتیە بە تایبەتی دەرامەتی نەوتی باشووری کوردستان.
ئەمریکا، لە عیراق و رۆژهەڵاتی ناوڕاستتدا پلان و ستراتیژیەتی ئەمریکی هەیە، کە لە خزمەت سیاسەت و بەرژەوەندیی هیچ زلهێزێکی ناوچەیی وەک ئیران و تورکیا کار ناکات.
بەو مەبەستە بۆ پێکانی مەرامە سیاسیی و سەربازیی و ئابوورییەکانی، ئەمریکا لە هەر وێستگەیەکی تایبەتییدا کۆمەڵێک کەساییەتی و پارت و حکومەتی ناوچەکە وەک ئامراز بەکاردەهێنێت بەڵام لە قۆناغێکی تر و وێستگەیەکی تردا هەڵبژاردەکانی بۆ کردن بە ئامراز گۆڕانیان بەسەردادێت وە ئەگەر هەنوکە ئەمریکا بۆ هەندێ مەرامی تایبەتی نزیکبوونەوەی هەبێت لەگەل سەرانی تورکیا و ئیران ئەوا لە هەمان کاتتدا لەسەر سەدان بابەتی چارەنووسازی تر دژ بە هەر دووکیانە بە تایبەتی لە سەر دەرامەتی نەوتی عیراق و سووریا و سەپاندننی هەیمەنەی سیاسیی و سەربازیی و ئابووریی تر لە ناوچەکە.
ئەمریکا خوازیار نییە هیچ زلهێزێکی ناوچەیی لە رۆژهەڵاتی ناوەڕاستتدا بە قەبەیی و زەبەلاحی بمێنێتەوە بە تایبەتی “تورکیا و ئیران” وە هەوڵبدەن پەلوپۆ بهاوێژن و دەسەڵاتەکانیان فرەوانتر بکەن لەوەی کە ئیستا هەیە کە لە ئەنجامدا ئەوەندە بەهێز بن” ئیمپراتۆریەتی عوسمانی و فارسی” دووبارە ببێتەوە و بتوانن لە ناوچەکە جگە لە سوپای فەرمیی ئیمپراتوریەتەکەیان، ببن بە سەڕۆکی سەددان گروپی تیرۆرستی تر و بەرژەوەندییەکانی ئەمریکا بخەنە مەترسی و ئەمریکا دەرەقەتیان نەیەت.
لە رۆژی پێنجشەمەی رابردوو لە چاوپێکەوتنێکدا لە موئەسەسەی بەرەنگاری کردن لە دیموکراتیەت، مایک بومبیو بەرێوە بەری “سی، ئای، ئەی” ئەمریکی ڕاگەیاند ” ئیران کاردانەوەی ڕاستەوخۆی هەیە لەسەر کۆمەڵێک گروپی وەک حزبوڵای لبنانی، هوتسی یەمنی و میلیشیای شیعی وە ئەمڕۆ کاردانەوەی ڕاستەوخۆیان هەیە لە باکووری عیراق” وە مایک ئاماژە بەوە دەکات کە دەبێت ” وڵاتە یەکگرتووەکانی ئەمریکا دەبێت کۆسپ و تەگەرە بخەنە پێش ئیران و رێگری بکەن لەوەی کە لە رۆژهەڵاتی ناوەڕاستدا موغامەرات بکات”.
لە دەر ئەنجامدا دەردەکەوێت ئەمریکا وای دەبینێت کە چەندێک ئەو دوو وڵاتە بچووک ببنەوە ئەوا زیاتر لە بەرژەوەندیی وڵاتەکەی ئەوانە.
بە دەستتێکەڵاو کردنی ئیران لەگەڵ چەند سەرکردەییەکی خۆفڕۆشی کورد لە عیراق مانای ئەوە نییە ئیران دەتوانێت بەرەنگاری هێز و بەرژەوەندییکانی ئەمریکا بێت لە ناوچەکە.
ئەمریکا و دنیا زانیارییان هەیە دەربارەی ئەوەی کە ئەو چەند سەرکردە خۆفڕۆشە تا سەر ئێسقان لە گەندەڵی گلاون و متمانەی گەلەکەیان مسۆگەر نەکردەوە و نوێنەرایەتی میللەتی کورد ناکەن لە باشوور، هەروها لە سروشتی میللەتی کورد گەیشتون کە ئەو سەرکردە خۆفڕۆشانە ناتوانن لە نیو میللەتی کورددا گروپی وەک حزبوڵا، حەشدی شەعبی و هویەتس بۆ ئیران دروست بکەن بەهۆی ئەوەی خواز و داواکاری میللەتی کورد خواز و ئامانجی نیشتمانیی و نەتەوەیین نەوک ئاینیی و مەزهەبی.
پلانی ئیدارەی ئەمریکا دوو خاڵی سەڕەکی هەیە کە بۆتە جیگە نیگەرانی ئەمریکا کە هەنوکە لە سەروبەندی کۆتای جەنگی داعش دا کە فۆکەیسی خۆی خستۆتە سەری بە پلەی یەکەم کێشەی “کۆریای باکوور” و ئیران بە تایبەتی “ڕێککەوتنی ئەتۆمی نێوان ئەمریکا و ئیران”.
کە ئیدارەی ترامپ لە یەکەم رۆژی کاربەدەستبوونیان نیگەرانی خۆیان ڕاگەیاند بەرامبەر بەو ڕێککەوتنە و دەسەڵاتدارانی ئیران ئەو ڕاستییە باش دەزانن.
تورکیا، ئەمرۆ ئەگەر لە رێگەی ماڵی بارزانی توانیبێتی هەندێک لە پلان و نەخشە گڵاوەکانی دژ بە نەتەوەیی کورد بخاتە بواری کار پێکردن وە لە هەوڵی بە کۆمەڵ بە کوشتنندانی نەتەوەیی کورد بێت و چەند تورکمانێکی نێو کوردستان بکا بە بیناغەی داکوتانی دەسەڵاتانەکانی و چەسپاندنی بۆ سەرخستنی بەرژەوەندییە سەربازیی و ئابوورییەکانی و دژایەتی کردنی نەتەوەیی کورد و مافە ڕەواکانی وە هەوڵدان بۆ پانتاو کردنی سنووریی جوگرافیای تورکیا لە ئەگەری دارشتنەوەی سنووری جوگرافیایی رۆژهەڵاتی ناوەڕاست لە لایەن زلهێزەکانی دنیا بە تایبەتی لەلایەن ئەمریکا و تەقەلاکانی لە ئێستاوە بۆ دەستکەوت و پشک لەو داڕشتن و دابەش کردنە، ئەوا بێگومان خەیالی خاوە!
ئەگەر نەتەوەی کورد لە باشوور نەبێت بە خاوەنی نیشتمانی خۆی ئەوا بێگومان ئەو سەردەمەش بەسەرچووە کە تورکیا مرغی لێخۆشبکات و زلهێزەکانی دنیا ئەو هەلە بۆ تورکیا برەخسێنن و ببێت بە خاوەنی پارچەیەکی تری کوردستان!
ئیران، هەنوکە بە کڕینی خێزانی تاڵەبانی و دارودەستەکانیان، بردنی تاجەگولێنە بۆ سەر گۆڕەکەی “تاڵەبانی” ، هەڵڕشتنی ئیمکانات لەبەردەم خێزانی تاڵەبانی و چاوپۆشی کردن لە گەندەڵی و دزینی نەوتی کوردستان و بە تەنکەر ناردن و تێپەڕاندنی بە نێو خاکی وڵاتەکەیدا، بەڵێنندان بە “هیرۆ و کوڕەکان و زڕ ماڵە خەزورانی” کە لە دوای شەڕی دژ بە کورد لە بەرواری ١٦/١٠/٢٠١٧دا توانای ئەوەی هەیە باشوور بکات بە دوو هەرێم و ئەوان بە حاکمی ئەو پارچەیە بهێڵێتەوە.
ئەوا ئەو بۆچوونە لە خۆهەڵخەڵەتاندن بەولاوە هیچی تر نییە هەموو ئاماژەکان دەریدەخەن کە خۆری کۆماری ئیسلامیی ئیرانی لە ئاوابوونە.
قسەکەری فەرمیی ئاسایشی نەتەوەیی ئەمریکا لە چەند میدیایەکدا دەڵێت ” لە زیاتر گرژ بوونەوەی ناکۆکییەکانی ئەو دواییەدا براوە تەنیا هێزی توندڕەوی داعش و هێزی پاسەوانی کۆماری ئیسلامیی ئیرانە، کە هەموو لایەک پێویستە رێگری لەو ئەنجامە بکەین”.
هەروها وەزیری دەروەی ئەمریکا رێکس تێلرسن لە میانی کۆنگریەکی هاوبەشدا لەگەڵ وەزیری دەرەوەی سعودییە رایگەیاند” ئەگەر عێراق لەژێر هەیمەنەی ئێران دەرنەچێت تووشی كێشەیەكی گەورە دەبێت”.
