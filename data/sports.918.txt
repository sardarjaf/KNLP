رۆژنامەکانی نزیک لە یانەی بەرشلۆنەوە بڵاویانکردەوە، سێرجیۆ بوسکێتسی ئیسپانی نایەوێت چاوەڕوانی یانەکەی بکات و دەیەوێت داهاتووی یەکلایی ببێتەوە.
لەو کۆبوونەوەیەدا کەتەلۆنییەکان بە یاریزانی ناوبراویان وتووە چاوەڕێی وەڵام بێت کاتێک بوسکێتس پێی وتوون دەبێت لەکاتی نوێکردنەوەی گرێبەستەکەی مووچەکەشی زیادبکرێت و لەدوای مێسی و نێیمار ئەم سێیەم کەس بێت لە زۆری مووچەدا.
لە ئێستاشدا ئەو یاریزانە دەیەوێت بزانێت بڕیارەکەی بارسا چییە بۆ ئەوەی لەکاتی بەدڵنەبوونی دا بتوانێت کارێک ئەنجام بدات و شوێنێکی دیکە بدۆزێتەوە.
