به‌ئاماده‌بوونی‌ به‌رپرسانی‌ حكومه‌تی‌ سوریا، له‌ دیمه‌شقی‌ پایته‌ختی‌ ئه‌و وڵاته‌، پاركێكی‌ گه‌وره‌ به‌ناوی‌ سه‌رۆكی‌ پێشووی‌ كۆریای‌ باكوره‌ كرایه‌وه‌.
ئه‌و پاركه‌ له‌سه‌ر روبه‌ڕی‌ 9 هه‌زار مه‌تر دوو جا، له‌ ناوچه‌ی‌ "كه‌فر سوسه‌" له‌ دیمه‌شقی‌ پایته‌ختی‌ سوربا دروستكراوه‌ و به‌ ناوی‌ "كیم ئیل سۆنغ" ی‌ فه‌رمانڕه‌وای‌ پێشووی‌ كۆریای باكوره‌وه‌ ناو نراوه‌.
سوریا په‌یوه‌ندییه‌كی‌ پته‌وی‌ له‌ گه‌ڵ وڵاتی‌ كۆریای‌ باكوردا هه‌یه‌، رێكه‌وتننامه‌یه‌كیش له‌ نێوانیاندا مۆركراوه‌ له‌ سه‌ر بنه‌مای‌ ئه‌وه‌ی‌ ئه‌و دوو وڵاته‌ له‌ لایه‌ن رۆژئاواوه‌ گه‌مارۆیان خراوه‌ته‌ سه‌ر.
