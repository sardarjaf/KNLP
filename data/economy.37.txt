 وەزارەتی بازرگانی عیراق داوا لە كەنەدا دەكات 2 ملیۆن تۆن گەنمی پێ بفرۆشێت، بۆ ئەوەی دوای هاڕینی لەرێگەی پسوڵەی خۆراكەوە بەسەر هاوڵاتیاندا دابەشی بكات.
سەلمان جومەیلی وەزیری بازرگانی عیراق بەوەكالەت، لە دیدارێكدا لەگەڵ كریستاڵ پرۆسیشن هەڵسوڕێنەری كاروبارەكانی باڵیۆزخانەی كەنەدا لە عیراق رایگەیاندوە، وڵاتەكەی بەمەبەستی دابینكردنی بەشە ئاردی مانگانەی هاوڵاتیان، جگە لەبەرهەمی ناوخۆیی پێویستی بە 2 ملیۆن تۆن گەنم هەیە، هەروەها داوای لە كەنەدا كردوە لە دابینكردنی ئەو بڕە گەنمەدا هاوكاری هاوكاری عیراق بكەن.
لای خۆشیەوە، هەڵسوڕێنەری كاروبارەكانی باڵیۆزخانەی كەنەدا لە عیراق تەئكیدی كردۆتەوە، وەزیری بازرگانی وڵاتەكەی داوایەكی رەسمی ئاڕاستەی هاوتا عیراقیەكەی كردووە، بۆ ئەوەی سەردانی  كەنەدا بكات‌و لە نزیكەوە گفتوگۆ لەسەر هەمانگی زیاتری بازرگانی نێوانیان بكەن، بەتایبەتی هەناردەكردنی ئەو بڕە گەنمەی داوایان كردووە، لەگەڵ بەشداربونیان لە هەڵمەتی ئاوەدانكردنەوەی ناوچە ئازادكراوەكانی ژێر دەستی داعش.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
