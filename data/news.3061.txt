کەس حەز ناکات توشی گرفتی لەبیرچونەوە ببێت بەڵام دەرکەوتوە کە ٤ بنەمای ئاڵتونی ھەن بۆ بیرچونەوە، بەپێی راپۆرتێکی (ئەلیز مۆرۆ)ی ئەمریکی لەوێبسایتی (کەیر ٢)ی تایبەتمەند بەھەواڵی تەندروستی، لەبیرچونەوە چەندین سودی ھەیە بۆ مرۆڤ و دەیپارێزێت لەساتە بێزارکەرەکان، بەپێی توێژینەوەیەکی گۆڤاری Neuron یش ھەرچەندە مێشک رووبەرێکی زۆری ھەیە بۆ لەیادکردنەوەی ئەوەی لەژیانماندا پێیدا تێپەردەبین بەڵام جۆرێک کاردەکات وادەکات ھەندێ شتمان لەیاد بچێت.
ھاوکاری دەکات لەخۆگونجاندن لەگەڵ ئەزمونی نوێدا: ئەو زانیارییانەی کەپێشتر روویانداوە وادەکات مێشک نەتوانێ بیربکاتەوە لەبارەی باشترین بۆ ئێستا، بۆیە لەبیرچونەوە سودێکی ھەیە کەوادەکات مێشک بڕیاری گونجاو بدات لەئێستادا.
رەنگە مێشک ھەندێ زانیاریی پێشووی لەیاد کردبێت بەڵام بەشێکی دەزانیت و وادەکات داھێنەرانەتر کاری پێ بکەیت.
وادەکات باشتر بڕیار بدەیت:لەجیاتی کارکردن بۆ نمونە لەدۆسیەیەکی پر لەزانیارییدا، مێشک تەنیا گرنگی بەشتە گرنگەکان دەدات و بەو جۆرە باشترین بڕیار دەدەیت.
وادەکات داھێنەرانە تر بیر بکەیتەوە بەوپێیەی بیرچونەوە بەشێکە لەژیان بۆیە ھاوکاری مێشک دەکات کەخۆی لەرووداوە کۆنەکان رزگاربکات و بەبۆچونێکی نوێترەوە لەشتەکان بڕوانێ و بڕیار بدات.
