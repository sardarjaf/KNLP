ئەمڕۆ یەکشەممە لە یارییەکانی هەفتەی 36ی خولی نایابی ئینگلیزی یانەی مان یونایتد لە یاریگای خۆیدا رووبەڕووی یانەی لیستەر بوویەوە یارییەکەش بە ئەنجامی 1-1 کۆتایی هات.
لەدوای یارییەکە واین ڕۆنی ئەستێرەی مان یونایتد بە کەناڵی بی ئێن سپۆرتی وت: "لیستەرسیتی پیشەنگی پرێمەرلیگە، لەبەر ئەوە باشترین یانەیە لەم وەرزەدا، بەڵام لە یارییەکەی ئەمڕۆ یانەکەی من باشتربوو، هەلی گۆڵ کردنمان زۆر لەدەستدا، پێم وابێت شایستەی سەرکەوتن بووین".
هەرەوەها وتیشی: "لە دوای ئەم یارییە گەیشتمان بە خولی یانە پاڵەوانەکانی ئەوروپا زۆر قورس بوو، بەڵام دەبێت لە یارییەکانی داهاتوو هەمووی بە سەرکەوتن کۆتایی بێ بهێنین، ئەگەر نا ئەوە سەرناکەوین بۆ چامپیۆنز لیگ.
لەکۆتاییدا ڕۆنی ڕایگەیاند، لە سەرەتای وەرزەوە ئاستی یاریزانەکان زۆر خراپبوون، بەڵام لە کۆتایی هەفتەکاندا ئاستی یانەکە باشتربوو، دەبێت لە داهاتوودا باشتر یاریی بکەین.
