لە یارییەكانی گەری سی و هەشتی و كۆتایی خولی پلە یەكی ئیسپانی یانەی گرانادا لە نێو یاریگا و هاندەرانی خۆیدا میوانداری یانەی بارسێلۆنای پێشەنگی كرد.
لەگێمی یەكەمی یارییەكەدا لویس سوارێز توانی دوو گۆڵی یەك لەدوای یەك لە خولەكەكانی بیست و دوو وسی و هەشت بۆ بارسێلۆنا تۆمار بكات و ئەوتایمە بەو ئەنجامە كۆتاییهات.
لەتایمی دووەمی یارییەكەدا لە خولەكی هەشتاو شەش سوارێز گەڕایەوە سێیەم گۆڵی بۆ بەرشلۆنە كرد و یارییەكە بە ئەنجامی سێ‌ گۆڵی بێ‌ بەرامبەر لەبەرژوەندی بەرشلۆنە كۆتایی هات.
بەم سەركەوتنەش یانەی بەرشلۆنە بۆ جاری دووەم لەسەر یەك بووە پاڵەوانی خولی پلە یەكی ئیسپانی، بەرشلۆنە كۆی نازناوەكانی لا لیگای گەیاندە بیست و چوار نازناو، ڕیاڵ مەدرید سی و دوو نازناوی هەیە.
