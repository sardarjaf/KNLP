“گۆڤاری هانا”، بە دەرچوونی ژمارەی ١ ی خولی دووهەمی، لەمڕۆڕا دەست بە کاردەکاتەوە.
“سایتی هانا” ش بە فۆرم و ناوەرۆکێکی نوێ دەکەوێتەوە کار.
“هانا” دڵی بۆ دونیایەکی یەکسان و ئازاد لێدەدا، دونیایەک بێ چەوساندنەوە، بێ هەڵاواردنی مرۆڤەکان، دنیایەک کە بەردی بناغەی رێز و حورمەت و کەرامەتی مرۆڤە، دنیایەک کە تێیدا کەس لە کەس سەرتر نییە و دەسەڵات راستەوخۆ لە دەستی هەموو شاروەندان دایە، دنیایەک کە لە سێبەری تاریکی ئایین و بۆگەنی رەگەزپەرستی و نژادپەرستی بێبەرییە.
ئێمە هەمووی ئێوە کە وەکوو ئێمە دڵتان بەو دنیایە دەگەشێتەوە بانگەواز دەکەین کە “هانا” بە ئی خۆتان بزانن، پشتی بگرن، بە دوست و ئاشناکانتانی بناسێنن و بەرهەمی بۆ بنیرن.
