کاتێک باس لە منداڵ وئەدەبی منداڵان دەکەین، بە گشتی وبەتایبەی لەسەر منداڵی کورد.
مێژووی ساڵە کانی کوردیمان لە بەشەکانی کوردستان دێتە بەر چاو.
لەدونیای سەردەمدا کە بە سەدەی پێشکەوتن ناسراوە بە دەگمەن دەبینرێ کە منداڵ بە زمانی دایکی خۆی پەروەردە نەبێ مەگەر لەوڵاتی کورداندا نەبێ.
لەسەر ئەو خاکە خۆشەویستەدا ناو لێنانی منداڵی کورد بەدەستی خۆی نییە!
هەڵبژاردنی ئایین بەدەستی خۆی نییە!
سیاسەت کردن بە دەستی خۆی نابێ!
منداڵی کورد بە زمان ، ئەدەبیات، بە مێژووی خۆی پەرەوەردە نابێ!
لەوەش بترازێ ئێستێ کە بەشێک لەو خاکە بریندارەکە ئازاد بووە، دەسەڵاتی کورد قەت نەیتوانیوە بە پێی پێویست هەنگاوی کوردخوازانە هەڵگرێ.
بەداخەوە رەگەزێک لە منداڵی کورد لە شەڕی خۆدڕێنی نا و خۆیی کەدایک بون پەروەردە بون!
جا بۆیە باسکردن لە ئەدەب لەئەدەبیاتی منداڵان کارێکی دژوارو سەخڵەتە ودامودەزگاو پسپۆڕی تایبەتی گەرەکە.
منداڵانی هەر نەتەوەیەک سەرمایەی لەبن نەهاتووی ئەو نەتەوەیەن کە وەک ئەمانەت دەدرێنە دەست مامۆستاو دامودەزگای پەیوەندیدار لە وڵاتە.
ئەو رۆژانە وتارێکم لە سەر رووپەڕی ،، پێنوسەکان وکوردستان پۆست،، چاو پێکەوت، ئەو وتارە برای گەورم بەڕێز،،، رەزا شوان،، نوسیبووی.
( ٢/١١/٢٠١٤ ، ئەدەبیاتی منداڵان.........) زۆری لێورد بومەوە وامدەزانی بە هەڵەدا چووم.چاوم لەسەردێڕی بابەتەکە دەکرد وناوەرٶکی وتارەکەم دەخوێندەوە بۆم لێک نەدەدووران، چون بابەتو سەردێر دوو شتی جیاوازیان باس دەکرد.،،ئەەبی منداڵان ووتاری سیاسی ،،.ئێمە کاتێک باس لە منداڵ دەکەین دەبێ ئەو گوتنەمان لەبیربێ کە دەڵێ:هەر کات سەروکارت کەوتە قسەکردن لەسەر منداڵ، دەبێ زمانی منداڵی بکەیەوە وبەکاری بێنی.بەو واتایە، رێنوس، رێزمان،هەڵبژاردنی وشە، ڕستە،زمانی منداڵ،شێوەی داڕشتنی بابەت، ناوەرۆک، لەبەر چاو گرتنی هەستی منداڵ، شێعری منداڵانە، پەخشانی منداڵانە، چیرۆکی منداڵانە، وێنە بۆ پەڕتووکی منداڵان، بابەت کورت بن یانژی درێژ، وسەدان بابەتی دی کە هەموویان بۆ ئەوەیە کە منداڵ تاموچێژی منداڵانەی خۆی وەربگرێ.
هەموومان دەزانین کە لە وڵاتانی خاوەن ئەزموون وپێشکەوتوو چەندە سرنج دەدەنە باخچەی منداڵان ، یا پلەی سەرەتایی، یا چۆنیەتی پەروەردەکردنی ،،، مامۆستایان،، کە گرینگترین کارە بۆ پەروەردەکردنی ئەو سەرمایە گرینگەبۆ داهاتووی وڵات.
بەداخەوە لە کوردستانی بن دەستی دیکتاتۆڕی خۆماڵی لە باشوری کوردستان لە چەقە چەقی حیزبی وکۆ کردنەوەی پارەو دەسەڵات زیاتر، ئەوی بایخی نییە ئەدەبیاتی منداڵ و ژیانی کۆمەڵگایی منداڵی کوردە.
من لەو بوارەدا ئەزمونێکی تاڵم لە ژیاندا چێشتووە.
١٣ ساڵم بە فارسی دەرس خوێند!و ٢٥ ساڵێشم بە فارسی وانە بە منداڵی بێ سووچوو تاوانی کورد گوتۆتەوە.
بۆیە کار کردن لەسەر ئەدەبیاتی منداڵ کارێکی قورس وگرانە.لێرەدا نوسەر ،شاعیر، مامۆستای وشیار، مێدیا کوردیەکان ( مێدیای حیزبی نا)، دامۆ دەزگای پەروەردە، ئەنستیتۆکان،ئابوری و،،،،،،، تەواوی بەرپرسایەتیان لە ئەستۆیە.
لە کۆتاییدا دەڵێم یان من لەسەردێڕی وتاری بەڕێز ،،شوان،، خراپ تێگەشتووم یان پێم وایە سەردێڕو بابەت زۆر لێک دوورن.هیوادارم لەسەر ئەو پرسە گرینگە هەر بەردەوام بێ وداوای سەرکەوتنی بۆ دەکەم.
