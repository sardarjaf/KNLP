ئالێكسیس چیپراس سەرۆكوەزیرانی یۆنان رایگەیاند، ئەگەر هاتوو ئەنجامی ئەو ریفراندۆمەی لەبارەی پەسەندكردن و پەسەند نەكردنی مەرجەكانی خاوەن قەرزەكان بە (بەڵێ) بێت ئەوا ئەو دەست دەكیشێتەوە.
چیپراس راشیگەیاند، ئەگەر هاتوو ئەنجامەكە (بەڵێ) بوو، حكوومەت كە بەرگری لە ئەنجامی (نەخێر) دەكات رێز لە بڕیاری جەماوەر دەگرێت و ئاماژوە بەوەكرد كە "ئەگەر هاتوو لە ئەنجامی دەنگدانی جەماوەردا ''بەڵێ'' سەركەوێت، ئەوا ئێمە رێز لە بڕیارەكەیان دەگرین.
بەڵام من سەرۆكوەزیرانی هەموو وەرزەكان نیم.
لەو حاڵەتەدا ئەو پرۆسانە دەست پێدەكەن كە لە دەستووری وڵاتدا هاتووە''.
چیپراس رایگەیاند ئامانجی سەرەكی ریفراندۆمەكە بریتییە لە بەردەوام بوون لە دانوستانەكان و ئەگەر هاتوو ئەنجامەكەی (نەخێر) بیوو ئەوا دەبێتە هۆی ئەوەی هەڵوێستی ئەوان بەهێز بێت و رونیكردەوە كە "باجی مایەپووچ بوونی یۆنان زۆر قورس دەبێت، خاوەن قەرزەكان نایانەوێت یۆنان لە یۆرۆ بڕواتە دەرەوە.
پلانەكە ئەوە نییە یۆنان لە یۆرۆ بكرێتە دەرەوە، بەڵكو نەهێشتنی هیوای ئەگەری سیاسەتێكی دیكەیە.
ئەگەر بهاتایە حكوومەتی یۆنان بیتوانییایە شتێك بەدەست بهێنێت بۆ ئەوەی لە قەیرانەكە بێتە دەرەوە، ئەو كات پەیامی ئەوە دەدرا كە رێگە چارەیەكی دیكە دۆزراوەتەوە، ئەوان ئەمەیان ناوێت.
تەنها كەسێك یان حكوومەتێك وەڵامی ئەم ئاگاردكردنەوەیە ناداتەوە، بەڵكو گەلێك بڕیاری لێ دەدات''.
