لە هۆڵەندا ركابەرییەكانی هەفتەی سیانزەیەمی نایابی ئەو ووڵاتە كۆتاییان پێهات  لە یارییەكی گرنگی ئەو هەفتەیەشدا یانەی ئەیاكس ئەمستەردام لە یاریگا و بەردەم هاندەرانیدا پێشوازی لە یانەی رۆدا كیركرادە كرد  سەرەرای ئەوەی لە دەقیقەی 32 دا كریستیان كووم گۆڵی پێشكەوتنی یانەی رۆدای تۆمار كرد  بەڵام لە دوا دەقیقەی گێمی یەكەمی یاریەكەدا جاستن كلایڤەرت ئەنجامەكەی بۆ ئەیاكس هاوسەنگ كردەوە  لەگەڵ دەستپێكردنی گێمی دووەمی یاریەكە یاریزانانی یانەی ئەیاكس باشتر دەركەوتن  تا لە دەقیقەی 59 دا كاسپەر دۆلبێرگ گۆڵی پێشكەوتنی یانەكەی تۆمار كرد  دوای ئەو گۆڵەش بە تەنها دەقیقەیەك جاستن كلایڤەرت گۆڵی دووەمی خۆی و سێیەمی یانەكەی تۆمار كرد  هەروەها لە دەقیقەی 75 یشدا دۆنی ڤان دی بیك گۆڵێكی تری بەخشیە یانەكەی  پێش تەواو بوونی كاتی یاسایی یاریەكەش بە چەند دەقیقەیەك و بە دیاری كراوی لە دەقیقەی 85 دا جاستن كلایڤەرت گۆڵێكی تری بۆ یانەكەی تۆمار كرد  لە كۆتاییشدا یانەی ئەیاكس ئەمستەردام بە ئەنجامێكی گەورە و بە 5 گۆڵ بەرامبەر بە گۆڵێك یانەی رۆدا كیركرادەی دووچاری شكست كرد .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
