له‌ئاستێكی‌ باڵادا، گۆڕان و كۆمه‌ڵ له‌ شاری‌ سلێمانی‌ كۆده‌بنه‌وه‌ و ئه‌ندامێكی سه‌ركردایه‌تی كۆمه‌ڵی ئیسلامیش ئامانجی كۆبونه‌وه‌كه‌ ئاشكراده‌كات و ده‌شڵێت: دوای‌ تاوتوێكردنی‌ كۆمه‌ڵ بڕیاری خۆی ده‌دات.
حه‌سه‌ن بابه‌كر ئه‌ندامی سه‌ركردایه‌تی كۆمه‌ڵی ئیسلامی به‌SNNی راگه‌یاند: بڕیاره‌ ئه‌مڕۆ 18ی كانوونی یه‌كه‌می 2017، سه‌ركردایه‌تی بزوتنه‌وه‌ی گۆڕان و كۆمه‌ڵی ئیسلامی له‌شاری سلێمانی كۆببنه‌وه‌.
ئاشكراشیكرد،"له‌ كۆبونه‌وه‌كه‌دا گۆڕان پێشنیازی بونه‌وه‌ به‌ئۆپۆزسیۆن ده‌خاته‌به‌رده‌م كۆمه‌ڵ، دوای‌ تاوتوێكردنی‌ كۆمه‌ڵی ئیسلامیش بڕیاری خۆی له‌وباره‌یه‌وه‌ ده‌دات".
وتیشی: پێش كۆبونه‌وه‌كه‌ی نێوان كۆمه‌ڵ و گۆڕان، سه‌ركردایه‌تی كۆمه‌ڵی‌ ئیسلامی‌ كۆبونه‌وه‌ی‌ ئه‌نجامداوه‌ بۆ وه‌ڵامدانه‌وه‌ی‌ ئه‌و بژارده‌یه‌ی‌ گۆڕان و بڕیاردانی‌ له‌سه‌ر ئه‌و پرسه‌.
