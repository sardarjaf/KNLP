لەپاش دوو هەفتەی یەكەمی مانگی حوزەیرانەوە هەرێمی كوردستان بەسەربەخۆیی فرۆشتنی نەوتەكەی زیاتر دەكاتء بڕی تەرخانكراوی كۆمپانیای نەوتی عێراق (سۆمۆ) كەم دەكاتەوە، چاودێران ئەمە بەسەرەتای قەیرانی كێشەكانی مافی هەناردەكردن دادەنێن، بەپێی راگەیاندنەكانی دەریاوانی و بازرگانی، هەرێم 9 ملیۆن بەرمیل نەوتی لە (11) پاپۆردا لەبەندەری جیهانی توركیەوە هەناردە كردووە، لەسەرەتای مانگی حوزەیرانەوە 5 ملیۆن بەرمیل نەوتی بۆ سۆمۆ هەرنادەكردووە، دوای ئەوە بەشی نەوتی سۆمۆی كەم كردۆتەوە.
مانگی حوزەیران یەكەمین مانگە فرۆشتنی نەوتی تیادا ئەنجام بدرێت بەسەربەخۆیی لەوەتەی كانوونی یەكەمی ساڵی پارەوە، كاتێك حكومەتی كوردستان لەگەڵ بەغدادا رێككەوتنێكی ئیمزاكرد بۆ رەوانەكردنی 550 هەزار بەرمیل نەوت رۆژانە بۆ سۆمۆ لەبڕی تەرخانكردنی 17% بوودجەی بۆ هەولێر.
لەوكاتەوە رێكەوتنەكە بەكێشەدا دەڕوات، بەغدا هەولێر تۆمەتبار دەكات، كەئەو بڕەی لەسەری رێكەوتوون رەوانەی بكات، بۆ سۆمۆ كەمترە، هەولێریش بەغدا تاوانبار دەكات كەنیوەی شایستە داراییەكانی بۆ هەولێر تەرخان كردووە، كەئەمەش پێچەوانەوەی رێككەوتنامەكەیە.
