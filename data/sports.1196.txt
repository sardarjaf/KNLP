راپۆرتە رۆژنامەوانییەكانی ئیتاڵیا جەختیان لەوەكردەوە: یانەی ئینتەرمیلانی ئیتاڵی گرنگی بە یاریزانێكی یانەی بەرشەلۆنەی ئیسپانی دەدات و ئارەزووی ئەوە دەكات لە ماوەی گواستنەوەی زستانەدا بۆ ریزەكانی بیگوازێتەوە، لای خۆیەوە رۆژنامەی تۆتۆ سپۆرتی ئیتاڵی لە ژمارەی ئەمرۆیدا بڵاویكردەوە: نیراتزۆری هەوڵی بەدەستهێنانی تواناكانی جیرارد دۆلۆفیۆی هێرشبەری یانە كەتەلۆنیەكە دەدات و دەیەوێت سوود لەوە وەربگرێت كە ئەو یاریزانە لە پێكهاتەی سەرەكی یانەكەی جێگەی نابێتەوە، رۆژنامەكە ئاماژەی بەوەشكرد: لۆچیانۆ سپالێتی راهێنەری یانە ئیتاڵیە رەزامەندی لەسەر گواستنەوەی ئەو یاریزانە دەربڕیوە و دەیەوێت لە میركاتۆی زستانەدا ریزەكانی یانەی پێ بەهێزتر بكات، دیۆلۆفیۆ پێشتر لە خولی یانەكانی ئیتاڵیا لە ریزی یانەی ئەی سی میلان یاری كردووە و شارەزاییەكی باشی لەو خولەدا پەیداكردووە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
