دڵشاد شەعبان جێگری سەرۆكی لیژنەی سامانە سروشتییەكان لەپەرلەمانی كوردستان رایگەیاند"كە وەزارەتی سامانە سروشتییەكانی حكومەتی هەرێمی كوردستان، بڕی هەناردەو داهاتی نەوتیان بۆلێژنەكەیان ئاشكراكردووە‌.
دڵشاد شەعبان روونیكردەوە" هەرێمی كوردستان تا ئێستا نزیك 14ملیۆن بەرمیل نەوتی رەوانەی دەرەوە كردووە، بڕەكەشی ملیارێك و سێ‌ سەدو سی ملیۆن دۆلارەو پارەكەش هاتووەتەوە هەرێمی كوردستان و مووچەی فەرمانبەرانی هەرێمی كوردستانی پێدراوە.
گوتیشی" ‌لەئێستادا رۆژانە 250 هەزار بەرمیل نەوت رەوانەی دەرەوەی هەرێمی كوردستان دەكرێت.
ئەو ئەندامەی پەرلەمان راشیگەیاند" كەحكومەتی هەرێم، نەوتی لەبیرە نەوتەكانی كەركوك نەفرۆشتووەو ناشیفرۆشێ، چونكە لەگەڵ دەستووری عێراقدا ناكۆكە.
