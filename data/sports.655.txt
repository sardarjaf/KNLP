 لەئەڵمانیا یارییەكانی هەفتەی 16 ی بۆندس لیگا دریژەیان هەبوو یانەی بایرن میونشنی پێشەنگیش لەیاریگای ئەلیانز ئەرینا بەگۆڵێكی بێ بەرامبەر لەیانەی كۆڵنی بردەوە، لەگێمی یەكەمی یاریەكەدا یاریزانانی هەردوو یانە سەركەوتوو نەبوون لەگەیشتنە سەر تۆڕی گۆڵی یەكتر و ئەو گێمە بەیەكسان بوون و بە بێ تۆماركردنی گۆڵ تەواو بوو، لەگێمی دووەمدا تیپەكەی یۆب هاینكسی راهێنەر فشارەكانیان بۆ سەر گۆڵی یانەی میوان چڕكردەوە بەو هیوایەی گۆڵ تۆمار بكەن و دوای چەند هێرشێكی یەك لەدوای یەك و لەدەقیقەی 60 رۆبیر لیڤاندۆڤسكی هێرشبەری پۆڵەندی گەیشتە سەر گۆڵی یانەی میوان و گۆڵێكی بۆ یانە باڤاریەكە تۆماركرد، ئەو ئەنجامە تا فیكەی كۆتایی ناوبژیوان بەردەوام بوو بایرن میونشن بەو بردنەوەیە خاڵەكانی لەپلەی یەكەمی ریزبەندی خولە كردە 38 خاڵ، هەرچی كۆڵنی شكستخواردووە لەدوا پلەی ریزبەندی لە 3 خاڵدا مایەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
