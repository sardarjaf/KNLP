لەكاتێكدا خەڵك لەگۆڕستان نوێژیان لەسەر ئەو كەسە دەكرد كە بەحساب مردووەو لەناو كفندا بوو، پەلەكانی جوڵاند، ئەمەش خەڵكەكەی توشی ترس كردو زۆربەیان رایانكرد.
بەڵام هەندێكیان رایان نەكرد، بەڵكو لەكفنەكه دەرهێنا.
دواتر دەركەوت كە نەمردووە بەڵكو چووەتە حاڵەتی كۆمای تەواوەتییەوە.
ماڵپەڕی فۆستا لەزاری چەند شایەتحاڵێكی روداوەكەوە بڵاویكردەوە، پیاوەكە سەربە یەكێك لەو هۆزانە بووە كە پێشتر هاتونەتە شاری مەناقیل و گیرۆدەی چەند نەخۆشییەك بووە.
رۆژی هەینی رابردوو چووەتە حاڵەتی بێهۆشی (كۆما)ی تەواوەتییەوه،‌ بۆیە كەسوكارەكەی پێیان وابووە مردووە.
دواتر كەسوكارەكەو خەڵكی تریش رێوڕەسمی بەخاسپاردنیان بۆ ئەنجامداوە.
هەر بەگوێرەی شایەتحاڵەكان، دواتر كەسوكاری "مردوو"ەكەو دراوسێكانیان تەرمەكەیان هەڵگرتووەو رویان كردووەتە گۆڕستانەكانی شارەكە.
كاتێكیش گەیشتونەتە گۆڕستان نوێژیان لەسەری دەستپێكردووە.
لەگەرمەی نوێژەكەدا ریزی پێشەوەی نوێژخوێنەكان بینیویانە تەرمەكە زۆر بەڕونی دەجوڵێتەوە.
لەوكاتەدا زۆربەیان رایانكردووەو ئەوانی تریش لێی نزیكبونەتەوەو لەكفنەكە دەریانهێناوە.
"مردووەكە"ش پێی وتون "ئاوم بدەنێ"، ئەمەش توشی شۆكی كردون.
