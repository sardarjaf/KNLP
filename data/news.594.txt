وه‌زاره‌تی‌ سامانه‌ سروشتیه‌كانی‌ حكومه‌تی‌ هه‌رێمی‌ كوردستان رایده‌گه‌یه‌نێت، دزینی به‌رده‌وام و هه‌وڵدان بۆ دزینی نه‌وتی خاو له‌ هێڵی گواستنه‌وه‌ی نه‌وتی هه‌رێمی كوردستان له‌نێوان عیراق و توركیا له‌ باكووری كوردستان به‌رده‌وامیی هه‌یه‌، ده‌شڵێت تا ئێستا 501 ملیۆن دۆلار زیان به‌ر نه‌وتی‌ هه‌رێمی‌ كوردستان كه‌وتووه‌.
له‌ راگه‌یاندراوێكدا وه‌زاره‌تی‌ سامانه‌ سروشتیه‌كانی‌ حكومه‌تی‌ هه‌رێمی‌ كوردستان رایگه‌یاند: "دزینی به‌رده‌وام و هه‌وڵدان بۆ دزینی نه‌وتی خاو له‌ هێڵی گواستنه‌وه‌ی نه‌وتی هه‌رێمی كوردستان له‌نێوان عیراق و توركیا له‌ باكووری كوردستان به‌رده‌وامیی هه‌یه‌، ئه‌مه‌ش له‌مكاته‌دا كه‌ ساتێكی زۆر هه‌ستیاره‌ بۆ ئاسایش و سه‌قامگیریی هه‌رێمی كوردستان، بووه‌ته‌ هۆی تێكدانی خۆشگوزه‌رانیی خه‌ڵكی هه‌رێمی كوردستان".
هه‌ر له‌ راگه‌یاندراوه‌كه‌دا هاتووه‌: "وا خه‌مڵێندراوه‌ كه‌ كۆی گشتیی پاره‌ی زیانه‌كانی ئه‌و  هێرشه‌ی كراوه‌ته‌ سه‌ر بۆڕییه‌كانی نه‌وتی هه‌رێمی كوردستان 251 ملیۆن دۆلاره‌، ئه‌مه‌ش له‌پاڵ ئه‌و  250 ملیۆن دۆلار زیانه‌ داراییه‌یه‌ كه‌ به‌هۆی ته‌قینه‌وه‌ی بۆڕییه‌ نه‌وته‌كانه‌وه‌ له‌ كۆتایی مانگی ته‌ممووزه‌وه‌ پێمانگه‌یشتووه‌، كه‌ به‌شێوه‌یه‌كی گشتی له‌ ١ی ته‌ممووزه‌وه‌ تاوه‌كو ١٧ی ئابی 2015 ده‌كاته‌ 501 ملیۆن دۆلار".
دزینی به‌رده‌وام و هه‌وڵدان بۆ دزینی نه‌وتی خاو له‌ هێڵی گواستنه‌وه‌ی نه‌وتی هه‌رێمی كوردستان له‌نێوان عێراق و توركیا له‌ باكووری كوردستان به‌رده‌وامیی هه‌یه‌، ئه‌مه‌ش له‌مكاته‌دا كه‌ ساتێكی زۆر هه‌ستیاره‌ بۆ ئاسایش و سه‌قامگیریی هه‌رێمی كوردستان، بووه‌ته‌ هۆی تێكدانی خۆشگوزه‌رانیی خه‌ڵكی هه‌رێمی كوردستان.
له‌پاش ته‌قینه‌وه‌ی بۆڕیی نه‌وتی توركیا له‌ كۆتایی مانگی ته‌مووزی 2015، حكومه‌تی هه‌رێمی كوردستان له‌لایه‌ن ئه‌و كه‌سانه‌وه‌ كه‌ ئه‌و كاره‌یان كردووه‌ دڵنیاكراوه‌ته‌وه‌ كه‌ جارێكی دیكه‌ رووداوی وا به‌ هیچ شێوه‌ك رووناداته‌وه‌ .
له‌گه‌ڵ ئه‌وه‌شدا كۆمه‌ڵێك باندی رێكخراو هێشتاش بۆڕییه‌ نه‌وتییه‌كانیان كردووه‌ته‌ ئامانج و نه‌وت ده‌دزن.
ئێمه‌ له‌وه‌ دڵنیابووینه‌ته‌وه‌ كه‌ ئه‌و باندانه‌ په‌یوه‌ندییان له‌گه‌ڵ ئه‌و كه‌سانه‌دا هه‌یه‌ كه‌ له‌ خراپه‌كارییه‌كانی مانگی ته‌مووزه‌وه‌ گلاون.
له‌ رۆژی ١ی حوزه‌یران تاوه‌كو ١٧ی ئابی 2015، هه‌نارده‌كردنی نه‌وتی خاو له‌ هه‌رێمی كوردستانه‌وه‌ به‌شێوه‌یه‌كی به‌رده‌وام راوه‌ستاوه‌، ئه‌ویش به‌هۆی ئه‌و زیانانه‌ی كه‌ به‌ر بۆڕییه‌كان كه‌وتوون.
هه‌روه‌ها به‌هۆی به‌رده‌وامیی دزینی نه‌وتیشه‌وه‌.
وا خه‌مڵێندراوه‌ كه‌ كۆی گشتیی  پاره‌ی زیانه‌كانی ئه‌و  هێرشه‌ی كراوه‌ته‌ سه‌ر بۆڕییه‌كانی نه‌وتی هه‌رێمی كوردستان 251 ملیۆن دۆلاره‌، ئه‌مه‌ش له‌پاڵ ئه‌و  250 ملیۆن دۆلار زیانه‌ داراییه‌یه‌ كه‌ به‌هۆی ته‌قینه‌وه‌ی بۆڕییه‌ نه‌وته‌كانه‌وه‌ له‌ كۆتایی مانگی ته‌مووزه‌وه‌ پێمانگه‌یشتووه‌، كه‌ به‌شێوه‌یه‌كی گشتی له‌ ١ی ته‌مووزه‌وه‌ تاوه‌كو ١٧ی ئابی 2015 ده‌كاته‌ 501 ملیۆن دۆلار .
حكومه‌تی هه‌رێمی كوردستانی عێراق رووبه‌ڕووی قه‌یرانی دارایی بووه‌ته‌وه‌، به‌هۆی كورتهێنانی بودجه‌ له‌لایه‌ن به‌غدا و شه‌ڕی دژ به‌ داعش و میونداریكردنی زیاتر له‌ 1 ملیۆن و 800 هه‌زار ئاواره‌، هه‌روه‌ها به‌هۆی دابه‌زینی نرخی نه‌وت بۆ زیاتر له‌ 50% له‌ كۆتایی ساڵی ٢٠١٤ه‌وه‌.
داهاتی هه‌نارده‌كردنی نه‌وتی خاو له‌ڕێگه‌ی به‌نده‌ری جه‌یهانه‌وه‌ ته‌نیا سه‌رچاوه‌ی داهات و رزگاركه‌ری هه‌رێمی كوردستان بووه‌.
به‌بێ داهاتێكی له‌وشێوه‌یه‌ مووچه‌ی پێشمه‌رگه‌، هێزه‌كانی ئاسایش و كارمه‌ندانی دیكه‌ی حكومه‌ت نه‌ده‌تواندرا بدرێت.
ئه‌و هێرشانه‌ی كرانه‌ سه‌ر بۆڕییه‌ نه‌وتییه‌كانی هه‌رێمی كوردستان له‌ شه‌ش هه‌فته‌ی رابردوودا له‌ باكووری كوردستان زۆر به‌تووندی كاریگه‌ریی كرده‌ سه‌ر توانای حكومه‌تی هه‌رێمی كوردستان له‌ دابینكردنی بودجه‌ی مانگی حوزه‌یران.
هه‌ر بۆیه‌ جارێكی دیكه‌ حكومه‌تی هه‌رێمی كوردستان داوا له‌و خراپكارانه‌ و له‌وانه‌ش كه‌ كۆنترۆڵیان ده‌كه‌ن و له‌وانه‌ش كه‌ قازانج له‌ چالاكییه‌كانی ئه‌و باندانه‌ وه‌رده‌گرن ده‌كات كه‌ به‌زووترین كات دزینی نه‌وت له‌و بۆڕییانه‌وه‌ بوه‌ستێنن، كه‌ نه‌وتی خاوی هه‌رێمی كوردستانیان پێدا ده‌ڕوات.
هه‌روه‌ها داوا له‌ حكومه‌تی توركیا و ئۆپه‌ره‌یته‌ری بۆڕییه‌كانی بووتاش ده‌كه‌ین كه‌ زیاتر هه‌وڵه‌كانیان به‌ره‌وپێش ببه‌ن بۆ پاراستی ئاسایشی ئه‌و بۆڕییه‌ نه‌وتییانه‌ له‌ هێرشی هاوشێوه‌.
ئه‌گه‌ر ئه‌مه‌ به‌ زانایی بكرێت یان به‌ نه‌زانی، دزینی ئه‌و نه‌وته‌ له‌لایه‌ن ئه‌و باندانه‌وه‌ ته‌نیا بۆ زیانگه‌یاندنه‌ به‌ خه‌ڵكی هه‌رێمی كوردستان و كارده‌كاته‌ سه‌ر تواناكانی ئێمه‌ له‌ شه‌ڕی دژی رێكخراوی تیرۆریستیی داعش.
له‌كۆتاییدا داوا له‌ میدیاكاران و سیاسه‌تمه‌دارانی هه‌رێمی كوردستان ده‌كه‌ین، كه‌ به‌ باشی ئاگاداری راستیه‌كانن، وازبێنن له‌ چه‌واشه‌كاری و سه‌رزه‌نشتكردنی وه‌زاره‌تی سامانه‌ سرووشتیه‌كان بۆ رووداوێك كه‌ له‌ژێر كۆنترۆڵی ئه‌و وه‌زاره‌ته‌دا نییه‌.
ئه‌و ده‌نگه‌ نابه‌رپرسانه‌یه‌ بوه‌ستێنن، با خۆیان له‌ به‌رژه‌وه‌ندیی خه‌ڵكی ئه‌م وڵاته‌ ببیننه‌وه‌ و بۆ خه‌ڵكی هه‌رێمی كوردستان كاربكه‌ن و به‌ ده‌نگی به‌رز ئیدانه‌ی ئه‌و كرده‌وه‌ خراپكارییانه‌ و ئه‌و دزییانه‌ بكه‌ن كه‌ به‌شێوه‌یه‌كی راسته‌وخۆ زیان به‌ خۆشگوزه‌رانییه‌كانی خه‌ڵكی ئه‌م هه‌رێمه‌ ده‌گه‌یه‌نن.
