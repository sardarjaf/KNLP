ناڕەزایەتی و خۆپیشاندانی 13 لەكرێكارانی نەوت و گازی كوەیت دژی بڕیارێكی حكومەت لەبارەی كەمكردنەوەی كرێكانیان بۆ سێیەمین رۆژ لەسەرە یەك بەردەوامی هەیە و حكومەتی ئەو وڵاتەش داوا لە دادگا دەكات بەتۆمەتی زیان گەیاندن بە وڵاتان بەدواداچوونی یاسایی بكات.
دوای ناڕەزایەتییەكەی كرێكاران حكومەتی كوەیت داوای لە دادگا كرد تا بەدواداچوونی یاسایی بكات بۆ بەرپرسانی سەندیكا و یەكێتییە‌ كرێكارییەكان و سزایان بدات بە تاوانی زیان گەیاندن بە بەرژەوەندی باڵای نیشتمان و بڕیاریشە ساندیكای پارێزەران هەڵوێستی خۆی دەرببڕێت.
ئەمە لە كاتێكدایە كە یەكێتیی كرێكارانی ‌نەوت جەختی كردووە كە كرێكاران تا كاتی گەیشتن بە داواكارییەكانیان درێژە بە مانگرتنەكانیان دەدەن.
مانگرتنی كرێكاران بووەتە هۆی دابەزینی بەرهەمهێنانی نەوتی خاوی ئەم وڵاتە لە ٣ میلیۆن بەرمیل لە رۆژێكدا بۆ 1،1 میلیۆن بەرمیل و گازی سروشتیش بۆ نیوەی رێژەی رۆژانەی دابەزیوە، هاوكات لە پاڵاوگەكانیش بەرهەم لە 930 هەزار بەرمیلەوە بۆ 520 هەزار بەرمیل دابەزیووە، ئەمە وێڕای هێزەكانی سوپا لە هەوڵی پڕ كردنەوەی شوێنی كرێكارانن، بەو هۆیەشەوە كۆمپانیای نەوت باری ئاورتەی پلە دووی راگەیاند، ئەمرۆش ساندیكای كرێكارانی نەوت رایان گەیاند بۆ سێیەمین رۆژ مانگرتن بەردەوامە .
ئەمەو یەكێتی ساندیكاكانی كرێكارانی جیهان، ساندیكای كرێكارانی بەحرێنی و تەیاری پێشكەوتنخوازی چەپگەرای كوەیتی پشتیوانی خۆیان بۆ مانگرتنی مەزنی كرێكارانی كوەیتی دەربڕی .
