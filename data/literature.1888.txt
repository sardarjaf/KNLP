ئۆتۆبیلێکی دوا مۆدێلم لە ژێر پێدا بوو لە هەولێرەوە بە رەو کەرکوک دەچووم.
ئەم ئۆتۆمبیلەم بە قسەی خانمەکەم کڕیبوو لەبەرئەوەی پێی شەرمبوو سواری ئۆتۆمبیلی مۆدێل کۆن بێت.
بەهەرحال هەرکە لەهەولێر دوورکەوتمەوەو نزیک چوار ڕایەکەی(دارەتوو) بووم ، لە دوورەوە ڕێبوارێکم بینی دەستی هەلدەبڕی ، منیش خێرایی ئۆتۆمبیلەکەم کەم کردەوە لەبەردەمیا وەستام.
هەر کات لە کەرکوک بۆ هەولێر یاخود بە پێچەوانەوە هاتووچۆم بکردایە و بەتەنیا بوومایە لە ڕێگا وبان ئەوڕێبوارانەی دەستیان هەلبڕییایە بێترس و بە خۆڕایی هەلیانمدەگرت ، ئەم پیشەیەم وەک خێرێک بوو بۆ دایک و باوکم.
ڕێبوارەکە کوڕێکی گەنج بوو، شەڕوال و قەمیسێکی لەبەردابوو ، تەمەنی نزیک بیست و پێنج سالێک دەبوو،چاو شین و قژێکی کورتی خاوی هەبوو.
منیش پانترۆن و قەمیسێکی سپیم لەبەردا بوو ، لەگەل ملوانکەی زێڕ و ئەنگوستیلەی هاوسەریش لە پەنجەمدا بریقەی دەدایەوە.
وتی : مامۆستا ، ژن بە چی بهێنم ئەوەی دەستم دەکەوێت لەگەل دایکم دەیخۆین ، ئەگەر لێمان زیادبێت دەیدەم بەدەرمان بۆ دایکم.
پاشان چ کچێ ئامادەیە شوو بە حمالێکی وەک من بکات و ئامادە بێت خزمەتی دایکم بکات.
لە پاش کەمێک بێدەنگی و شەرمەزاریم بەرانبەر بەم کوڕە هەژارە ، قسەکانی هاوسەرەکەم هاتە یاد دەیگوت : بڕۆ خەلکی ڕیزە خانوو دوکانیان  کڕیوە کەچی ئێمە هەر لە جێگای خۆمانین!.
وتی : کاتێ کۆپتەرەکە بە ئاسمانەوە بەدەوری پیکابەکەی باوکم دەخولایەوە ، باوکم لە پیکابەکە دادەبزێت و براکەم کە تەمەنی هەشت نۆساڵ دەبوو هەڵی دەبڕێتە ئاسمان و بە فڕۆکەوانەکەی نیشاندەدات کە بیکات بۆ خاتری ئەم منداڵە وازیان لێبێنێ..کەچی کۆپتەرەکە بێبەزەییانە دەستڕێژیان لێدەکات و دەیانکوژێ.
ئێمە کاتێ بە هاوارییانەوە چووین تەرمی براکەم و باوکم پارچە پارچە بووبوون .
پیکابەکەش سووتا بوو.
دڵم گووشرا...لەناکاو سووکان لەدەستم وەریگرت  و لەسەر جادەی قیر لامداو خەریک بوو هەڵگەڕێین.
لەسەرخۆ هاتمەوە سەر جادە قیرتاوەکە.
ئەم گەنجە هیچ شپرزە نەبوو وەک ئەوەی هیچ ڕووینەدابێت .
منیش لە ترسا ڕووخسارم سوور هەلگەڕابوو، نەمدەزانی بلێم چی.
لە دڵی خۆمدا وتم ئەم کارە خێرە بۆ باوک و دایکم دەکەم ،هەر کە لە کەرکوک گەڕامەوە دەچمە بازاڕی شێخەللا و عارەبانەیەکی سێ تایەیی بۆ ئەم گەنجە دەکڕم.
گەنجەکە سەیری پەنجەی دەستی کردم کە ئەلقەی هاوسەریم بەستبوو.
تۆزێ شلەژاو خێرا وتی : مامۆستا هەر لێرە ڕایگرە!.
منیش دابەزیم وتم : بۆ کوێ بڕۆم ؟ تۆ نەتوت دەچیت بۆ کەرکوک؟ بۆ پەشیمان بوویتەوە، بەس پێمبلێ چییبووە تا داوای لێبووردنت لێبکەم.
سواری ئۆتۆمبیلەکەم بووم هێواش هێواش لێی دوور کەوتمەوە، لە ئاوێنەکەوە بینیم دەستی لە ئۆتۆمبیلەکانی دوای مندا هەلدەبڕی.
دڵم ئەوەندە تەنگبوو نەمدەزانی چیبکەم؟ هەرچەند لێکمدەدایەوە نەمدەزانی ئەم گەنجە بۆ ڕای خۆی گۆڕی لەگەلمدا نەهات بۆ کەرکوک.
لەداخا بەلێنمدا ئەگەر بگەڕێمەوە هەولێر حەتمەن دەچم بۆ شێخەللا و دەیدۆزمەوە ، دەێت نهێنی ئەم دابەزینەم بۆ ئاشکرابکات.
بە دڵتەنگییەوە گەیشتمە کەرکوک ، مندالەکانم لە هۆلی (لایف ستی) لە ئاهەنگی شایی خزمێکدا میوان بوون.
تەلەفۆنم بۆ هاوسەرەکەم کرد و پاساوێکم هێنایەوە کە هێشتا لە پردێم و ئۆتۆمبیلەکەم پەنچەربووە.
لە داخا چوومە عەرەفە لای دوکانی مەسیحییەکان بیرە و مەزەم کڕی، لەسەر (گردی پیرۆزی رەحیماوا) دەستم کرد بە خواردنەوە.
لە دڵی خۆمدا وتم : ئای لەم شارە پڕ لەخەمە باڕێکشی تیا نییە تیای بخۆیتەوە!
بۆ سبەینێ منداڵەکانم لە کەرکوک گەڕاندەوە بۆ هەولێر ، لە ڕێگا بە دوودلیەوە بەسەرهاتەوەکەم بۆ ژنەکەم گێڕایەوە.
ئەویش لەوەلامدا وتی : دەوازی لێبێنە تۆ پیاوەتی خۆت کردووە ئیتر چ پێویست دەکات بچیت بە دوای حمالێک.
هەر کە گەیشتینە ماڵ مندالەکانم دابەزاند و پێنج شەش  وەرەقەم خستە گیرفانم و و بەرەو (شێخەللا) بەڕێکەوتم.
کون و قژبنی شێخەللام پشکنی و لە حمالێکم پرسی و وەسفی ئەو کوڕە گەنجەم بۆ کرد.
لە پاش ئەوەی بەسەرهاتەکەم بۆ گێڕایەوە، وتم : دوو شتم لە فەرهاد دەوێت .. یەکیان  لێم قەبوول کات کە دەستگێرێکی  بۆ بکڕم وەک خێر.
دووەمیان ئەگەر بکرێت ئەو نهێنیەم بۆ ئاشکرا بکات کە بۆ دابەزی لە ئۆتۆمبیلەکەم لە ڕێگای کەرکوک؟!
بازاڕی دۆلار گۆڕیناوەمان ىڕی و چووینە ناو کۆلانی قەرتاسییەکان.
فەرهادم بینی دەستە پەڕتووک و کارتۆنی پڕ لە پێنووسی دەگواستەوە ناو دوکانێک.
هەر کە منی بینی شڵە ژاو لەکار کردن وەستا.
منیش سلاوم لێکرد ، ئەویش بەساردییەکەوە وەلامی دامەوە.
پاشان کابرای حمال دەستی گرت و وتی : کاکە فەرهاد ئەم کابرایە خوا ناردوویەتی ، دەیناسی؟
فەرهاد ڕووی دەمی لەمن کرد و وتی : مامۆستا من هیج شتێکم لەگەل تۆ نییە تۆ برای منی بەس بۆ خاتری خوا و منداڵەکانت لەمن دوور بکەوە.
وتم : زۆر باشە ، تۆش بۆ خاتری ئەو دایکە جوانەت ئەم دیارییەم لێوەرگرە ، ئەگەر بۆت دەکرێت بەس پێم بلێ بۆ لە نیوەی ڕێگا دابەزیت؟
کاتێ لەناو ئۆتۆمبیلەکەت قسەمان دەکرد و باسی شەهید بوونی باوکم و براکەم دەکرد.
پاشان باسی گرانی عارەبانە و کاسبی شێخەللامان کرد لەو کاتە شەیتان خزیبووە ناو لەشم و دەیگوت : ئەم کابرایە دەولەمەندە سەیری ملوانکەی زێڕی بکە و سەیری ئۆتۆمبیلەکەی بکە... شەیتان خزابووە نا مێشکم دەیگوت : ئەگەر ئەمە ڕووت کەیتەوە هەم  دەتوانی ژن بهێنی و هەم عارەباەنەی سێ تایە بکڕی... منیش لەگەل شەیتان شەڕم کرد و تەسلیمی نەبووم ، بۆیە  هاوارم کردە سەرت کە ئۆتۆمبیلەکە ڕاگری...هەر کە لە ئۆتۆمبیلەکەت دابەزیم شەیتانش دابەزی و لێم دوورکەوتەوە..
