کەسانێکی زۆر ھێندە خوو دەگرن بەئۆتۆمبیلەکانیانەوە بەجۆرێک نایفرۆشن تا کۆن دەبێت بەڵام پیاوێک لەبریتانیا ئەم سنورەی تێک شکاندووە و کەوتۆتە داوی عەشقی ئۆتۆمبیلەکەیەوە.
(داریۆس مۆنتی) تەمەن ٣٥ ساڵان توشی نەخۆشییەک بوە کە بە (میکانۆفۆبیا) ناسراوە ئەمەش گرفتێکی دەروونیە وادەکات خاوەنەکەی سەرنجی رابکێشێت بۆ شتی نائاسایی و بکەوێتە داوی خۆشەویستییەوە.
بەپێی زانیارییەکانی رۆژنامەی میرەری بریتانی، داریوس بەر لە٢ ساڵ ئۆتۆمبیلێکی مۆدیل جاگواری کڕی و ئێستاش ناوی ناوە (گۆڵدی) کەزۆر عاشقیەتی.
ئەو پیاوە رایگەیاندوە پێشتر پەیوەندیی خۆشەویستی سروشتیم ھەبو لەگەڵ خانمێکدا و ھەستم بەشتی سەیر نەکرد بەڵام ئێستا خۆشم ناتوانم گوزارشت لەسروشتی ئەو پەیوەندی و ھەستە بکەم کەھەمە بەرامبەر ئۆتۆمبیلەکەم بەڵام من بومەتە عاشقی ئۆتۆمبیلەکەم ھاوشێوەی ئەو پیاوانەی عاشقی ژنان دەبن، ئۆتۆمبیلەکەم زۆر گرنگە بەلامەوە و حەز دەکەم کاتێکی زۆری لەگەڵ بەرمە سەر و من وەک خۆشەویست و عاشقی خۆم تەماشای دەکەم.
