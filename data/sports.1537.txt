دوای ئەوەی هەردوو هەڵبژاردەی چیللی و بۆلیڤیا سەرکەوتنیان بۆ قۆناغی چارەکی کۆتایی کۆپا ئەمریکا مسۆگەر بوو، سەرلەبەیانی ڕۆژی شەممە بۆ گرتنی لوتکەی کۆمەڵەی یەکەم ڕووبەڕووی یەکتر بوونەوە.
لە ئەنجامدا سور پۆشەکان توانیان سەرکەوتنێکی ئاسان بەدەست بێنن بە ئەنجامی پێنج گۆڵی بێ وەڵام و بە کۆکردنەوەی حەوت خاڵ وەکو یەکەمی کۆمەڵەکە بۆ قۆناغی داهاتوو سەرکەوتن و بۆلیڤیاش بە چوار خاڵ لە پلەی دووەمدا مایەوە.
گۆڵەکان هەریەک لە 'چارلی ئارانگۆنێز دوو گۆڵ و ئەلێکیس سانچێز و گاری میدیل و ڕالدێس بە هەڵە' لە خولەکەکانی ٣ و ٣٧ و ٦٦ و ٧٩  و ٨٦ تۆماریانکرد.
