 لیۆنیڵ میسی كاپتنی هەڵبژاردەی ئەرجەنتین هیوادەخوازێت لەقۆناغی یەكەمی جامی جیهانی 2018 روبەروی هەڵبژاردەی ئیسپانیا نەبنەوە، میسی بۆ بەدەستهێنانی نازناوی مۆندیالی روسیا هەڵبژاردەكانی بەرازیل و ئەڵمانیا فەرەنسا و ئیسپانیا دەپاڵێوێت، لەلێدوانێكیدا بۆ كەناڵی تی وای سی سپۆرتی ئەرجەنتینی لیۆنیڵ میسی كە ئێستا لە مۆسكۆیە بۆ یاریە دۆستانەكەیان لەبەرامبەر روسیا وتی: هەڵبژاردەكانی ئیسپانیا و بەرازیل و ئەڵمانیا و فەرەنسا لەئێستادا بەرزترین ئاست پێشكەش دەكەن و توانای ئەوەیان هەیە ركابەرەی لەسەر نازناوی مۆندیال بكەن، كاپتنەكەی تانگۆ ئاماژەی بەوەدا: خراپترین سیناریۆ بۆ هەڵبژاردەی وڵاتەكەی ئەوەیە كە لەقۆناغی كۆمەڵەكان روبەروی ئیسپانیا ببەنەوە و هیوای خواست ئەو سیناریۆیە رونەدات لەبەر ئەوەی ركابەرێكی قورسن، لەبارەی كاروانە قورسەكەیان لەپاڵاوتنەكان كە ئەرجەنیتن تا دوا جەولە چاوەرێی كرد بۆ گەیشتنە مۆندیال و بە هاتریكەكەی میسی توانیان لە ئیكوادۆر ببەنەوە، ئەستێرەكەی بەرشەلۆنە ئاشكرایكرد: كە هەمیشە بروای بەوە هەبووە دەگەنە دوا یاریەكانی جامی جیهانی، دواتر میسی ویستی خۆی دووپاتكردەوە: تا كاروانی یاریكردن لە رۆزاریۆی شوێنی لەدایك بوونی كۆتایی پێ بهێنێت كە لەوێوە هەنگاوی یەكەمی بۆ جیهانی تۆپی پێ دەستپێكرد.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
