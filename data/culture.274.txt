نوسەر توانا ئەمین لەبارەی بڵاوبوونەوەی ئەم بەرهەمانەیەوە بە خەندانی راگەیاند:"بەهیوام چاپ بوونی ئەم کتێبانە؛ گرتنی کەلێنێکی بچووک بێت لە کتێبخانە تەنیاکەی زمانی کوردی و جێگای سودی خوێنەرانی کوردزمان و ڕەزامەندی خودای گەورەش بێت."
جێی ئاماژەیە سێ لەم بەرهەمانە لە بڵاوکراوەی ماڵی وەفایین و لە تاران بە چاپ دەگەن، کتێبی چوارەمیان بەرهەمی ناوەندی ئاوێزەیە.
توانا ئەمین نووسەرێکی گەنجی کوردی دانیشتووی هەندەرانە و براوی پێنج خەڵاتی باشترین چیرۆکی فێستیڤاڵی گەلاوێژ و وەرگری خەڵاتی باشترین لاوی ساڵە بۆ چیرۆک، هەروەک زیاتر لە ١٠ بەرهەمی لە دیبەیتی فیکریی و نووسین و لێکۆڵینەوەی لەبوارە جیاجیاکانی ئەدەبدا هەیە.
