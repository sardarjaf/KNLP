پاسێكی كۆنی شینی كاڵ به‌ ناو شه‌قامێكدا رێ ده‌كات ، ده‌نگی ده‌رگا و په‌نجه‌ره‌كانی دێت به‌هۆی كۆنی و نارێكی  پاسه‌كه‌وه‌ ، ده‌كۆژێته‌وه‌ و شوفێره‌كه‌ی هه‌ڵی ده‌كاته‌وه‌ ده‌ست به‌ رۆشتن ده‌كات، ماڵه‌كانی ته‌نیشت شه‌قامه‌كه‌ كه‌سیان به‌ده‌ره‌وه‌ نین له‌ شارێكی چۆڵ ده‌چێت .
شۆفێری پاسه‌كه‌ پیاوێكی قه‌ڵه‌وه‌ ته‌مه‌نی نزیكه‌ی 50 ساڵه‌ قه‌میسێكی سپی له‌به‌ردایه‌ به‌هۆی پیسی و عاره‌قه‌وه‌ قه‌میسه‌كه‌ی ره‌نگی خۆڵه‌مێشی گرتووه‌ ، ده‌ست ده‌بات پارچه‌یه‌كی په‌رۆ هه‌ڵده‌گرێت و عاره‌قی ده‌موو چاو و ملی ده‌سرێت.
( له‌ئاوێنه‌كه‌وه‌ سه‌یری پیره‌ ژنه‌كه‌ ده‌كات ) گۆێبگره‌ لێم من سه‌رم له‌وه‌ سوور ده‌مێنیت كه‌ سه‌یری ئه‌م هه‌ساره‌ گه‌وره‌یه‌ ده‌كه‌م ئێمه‌ بۆ كه‌وتووینه‌ته‌ ئێره‌وه‌ بۆ لێره‌ بژین ( به‌رده‌وام به‌په‌رۆكه‌ عاره‌قی گیانی پاك ده‌كاته‌وه‌ به‌ ناو شه‌قامه‌ چۆله‌كه‌ دا ده‌روات)
( پیره‌ژنه‌كه‌ له‌ كورسی ته‌نیشت ده‌رگاكه‌ دانیشتووه‌ جلیكی ره‌شی له‌به‌ردایه‌ و چرچی ده‌مووچاوی ئه‌وه‌ ده‌رده‌خه‌ن كه‌ ته‌منێكی زۆری هه‌یه‌ به‌لام به‌هێز و گۆر دیاره‌ )
تۆ سه‌یری ئه‌م هه‌موو ده‌ریا و زه‌ریایه‌ بكه‌ به‌و هه‌موو گه‌وره‌ییه‌وه‌ سه‌یری ئه‌و باخ و كێڵگه‌ پر به‌رهه‌مانه‌ بكه‌ پره‌ له‌ سێوی نه‌بینرا و پره‌ له‌خونچه‌ پره‌ له‌باڵنده‌ و كۆتر ، ئاخر من تێناگه‌م ئێمه‌ بۆلێره‌ین بۆله‌م جه‌هه‌نمه‌ ئه‌ژین بۆ كه‌وتینه‌ ئێره‌وه‌
(گۆێی پێنادات ) من تێناگه‌م لێره‌ ئه‌م خۆڵ و تۆزه‌ چیه‌ ، ئێمه‌ نه‌مانگه‌ شه‌وێك ئه‌بینین نه‌ئه‌ستیره‌یه‌ك نه‌بایه‌كی فێنك نه‌بارانێك هه‌یه‌ لێره‌ ، ( ئاور له‌ پیره‌ ژنه‌كه‌ ئه‌داته‌وه‌ به‌ده‌ست ئاماژه‌ی بۆده‌كات ) ئه‌زانی ئێره‌ له‌ چی ئه‌چێت له‌ زیندانێك ئه‌چێت به‌ڵام پاسه‌وانی لێ نه‌بێت
( وه‌ك ئه‌وه‌ی گۆێی لێنه‌ بوو بێت ) گۆێ بگره‌ با بێت بڵیم ئێره‌ ته‌نانه‌ت شه‌ویشی شه‌و نیه‌ ، شه‌وی ئێره‌ ته‌نها خۆیه‌تی له‌تاریكی خۆی زیاتر هپجی تری تێدانیه‌ ، من به‌ به‌رداوام به‌ ناو ئه‌م شاره‌ دا ئه‌سورێمه‌وه‌ ته‌ماشای ئه‌م ماڵانه‌ ده‌كه‌م
( وه‌ك ئه‌وه‌ی تێی گه‌شتبیت) من رزگارت ئه‌كه‌م له‌ هه‌موو شتێك ئێره‌ت بیر ئه‌چێته‌وه‌ ، ئه‌م شاره‌ ئه‌بێته‌ خه‌وێك
( كچیكی ته‌مه‌ 13 سالان له‌سه‌ر شه‌قامه‌كه‌ ده‌ست بۆ پاسه‌كه‌ راده‌گرێت و پاسه‌كه‌ راده‌وه‌ستێت و كچه‌كه‌ سه‌ر ده‌كه‌وێت و له‌كۆتای كورسی پاسه‌كه‌ داده‌نیشێت)
 من قه‌ت رزگارم نابێت ( ئاورده‌داته‌وه‌ و سه‌یری پیره‌ ژنه‌كه‌ده‌كات ) چه‌ند ساڵه‌ لێره‌م شاره‌زای ته‌واوی ئه‌م شاره‌م ، له‌ په‌نجه‌ره‌ و ده‌رگاكانه‌وه‌ سه‌یریان ده‌كه‌م ده‌نگی ته‌قه‌ هه‌ر ته‌واو نابێت ، له‌رادیۆكه‌مه‌وه‌ گۆێم له‌ گووله‌كانی جه‌نگ ده‌بێت لێره‌ به‌خۆین و زام راهاتووم .
( سه‌یری شۆفیره‌كه‌ ده‌كات زۆری بێ سه‌یر ده‌بیت له‌ دڵ خۆیه‌وه‌ ) ئه‌مه‌ بۆ وا ده‌كات ..
( سوكانه‌كه‌ی بۆلای چه‌پ ده‌سورێنێت و چه‌ند دوكانێك ده‌رده‌كه‌ون)  نا ته‌واو نابین من و ئه‌م  شاره‌ و جوڵه‌ی ئه‌م پاسه‌ له‌مێژه‌ به‌رده‌وامین و ته‌واو نه‌بووینه‌
( پێئه‌كه‌نێت ) چی ببینم ،نازانم له‌خۆته‌وه‌ قسه‌ ئه‌كه‌یت .
( له‌دلی خۆیه‌وه‌ ،  ئه‌م گه‌رمایه‌ شێتی كردووه‌ )
نا نام بینێت  كه‌س نامبینێت جگه‌ له‌ تۆ !
من ته‌نها بۆلای تۆ هاتووم بۆ ئه‌وه‌ی ته‌واو بیت ته‌واو ،  من میوانه‌ ناوه‌خته‌كه‌ی تۆم
( به‌ترسێكه‌وه‌ )  ئاوریك له‌  پیره‌ژنه‌كه‌ ده‌داته‌وه‌ و  ئه‌بینیت ناشرینترین بزه‌ پێكه‌نین له‌سه‌ر لێویتی ،  سه‌یرێكی پێشه‌وه‌ی پاسه‌كه‌ ده‌كات و به‌رده‌وام ده‌بێت له‌ رۆیشتن)
قیژه‌یه‌ك ده‌كات ( پاسه‌كه‌ له‌ رێگای خۆی ده‌رده‌چێت و ده‌نگی پیكدادانێكی گه‌وره‌ دێت و ته‌پو تۆزێكی زۆردێته‌ ناو پاسه‌كه‌وه‌ و ده‌نگێك به‌رز ده‌بێته‌وه‌ و پاسه‌كه‌ وه‌رده‌گه‌رێت ، كچه‌كه‌ له‌ ناو ئه‌و دووكه‌ڵ و تۆزه‌دا هیچ نابینیت و له‌سه‌رخۆ تاریك ده‌بێت
