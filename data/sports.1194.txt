دوو مانگ و چەند رۆژێك ماوە و یارییەكانی مۆندیالی 2014 لە وڵاتی بەرازیل دەست پێدەكات، مۆندیالێك لە وڵاتی سامبا و وڵاتی بەهرەمەندانی تۆپی پێ وا چاوەڕوان دەكرێت خۆشترین و بەهێزترین مۆندیالی تۆپی پێ بێت لە مێژوودا سەرەڕای بوونی چەندین كێشەی ئابووری و سیاسی لەم وڵاتەدا، تەمەنی مۆندیال 84 ساڵە لەم تەمەنەش مێژوو تۆماركراوە، لە تۆماركراوەكانی مێژوودا چەند لاپەڕەیەك بەسەر دەكەینەوە :
لە یەكەم یاریی مۆندیالەوە لە ساڵی 1930 لە نێوان هەردوو هەڵبژاردەی فەڕەنسا و مەكسیك تا یاریی كۆتایی مۆندیالی 2010 لە نێوان هەردوو هەڵبژاردەی ئیسپانیا و هۆڵەندا 772 یاری ئەنجامدراوە و 2209 گۆڵ تۆمار كراوە بە رێژەی 2.981 گۆڵ لە هەر یارییەكدا :
هەر یاریزانێك بەشداری لە مۆندیالێك دەكات بە هیوای تۆماركردنی گۆڵێكە، بەڵام چەند یاریزانێك هەن ناویان لە مێژووی مۆندیال تۆماركراوە، چونكە زۆرترین گۆڵیان تۆماركردووە كە لەپێش هەموویان یاریزانی دیاردەی بەرازیلی رۆنالدۆ دێت كە لە سێ مۆندیال بە فەرمی یاری كردووە و 15 گۆڵی تۆماركردووە : ریزبەندی گۆڵكارانی مێژوویی مۆندیال بەم شێوەیەی خوارەوەیە:
* یەكەم كارتی سوور بۆ یاریزانی هەڵبژاردەی پیرۆ دی لاس كاسیاس بوو لە بەرامبەر هەڵبژاردەی رۆمانیا لە مۆندیال 1930 .
* یەكەم هاتریك لە مێژووی مۆندیال بۆ یاریزانی ئەرژەنتینی گیریمیۆ ستابیلی بوو لە یاریی ئەرژەنتین و مەكسیك لە مۆندیالی 1930 .
* خێراترین گۆڵ لە مێژووی مۆندیال بۆ یاریزان هاكان شوكور بوو لە هەڵبژاردەی توركیا لە بەرامبەر كۆریای باشوور لە مۆندیالی 2002 لە دوای تێپەڕبوونی تەنها 11 چركە .
* یەكەم یاریزان لە مێژووی مۆندیال بە هەڵە گۆڵی لە خۆیان تۆماركرد یاریزانی سویسری لۆرتشەر بوو لە بەرامبەر ئەڵمانیا لە مۆندیالی 1938، ئەڵمانیا 4-2 یارییەكەی بردەوە.
* بۆ یەكەم جار دوو برا بەرامبەر یەك یارییان كرد لە مۆندیالی 2010 بوو لە یاریی غانا و ئەڵمانیا، پرینس بواتینگ لە غانا بەرامبەر جیرۆم بواتینگ لە ئەڵمانیا .
