دابه‌زینی ئاستی رافایل نادال هانده‌رانی ئه‌و ئه‌ستێره‌یه‌ی نیگه‌ران کردووه‌ و  ئه‌فسانه‌یه‌کی تێنسیش پێی وایه‌  هۆکاری دابه‌زینی ئاستی نادال   راهێنه‌ره‌که‌یه‌تی.
رافا دوێنێ له‌ قۆناغی دووه‌می وێمبڵدۆن ماڵئاوایی کرد و ئه‌گه‌ری ئه‌وه‌ زۆره‌ له‌ پله‌ی ده‌یه‌می ریزبه‌ندی یاریزانانی تێنس دا نه‌مێنیته‌وه‌ و زیاتر دابه‌زێت.
جۆن مه‌کینڕۆی ئه‌فسانه‌ی تێنسی سه‌رزه‌وی ئه‌مریکی، ئامۆژگاری نادال ده‌کات که‌وا مامی له‌ پۆستی راهێنه‌رایه‌تی خۆی ده‌ربکات.
جۆن که‌ سێ جار بووه‌ته‌ پاڵه‌وانی وێمبڵدۆن بۆ بی بی سی وتی “رافا پاڵه‌وانێکی گه‌وره‌یه‌ و به‌ ووزه‌یه‌کی زۆره‌وه‌ یاری ده‌کات، به‌ڵام کاتی گۆڕانکارییه‌کی گه‌وره‌یه‌ و ده‌بێت له‌گه‌ڵ راهێنه‌ره‌که‌ی جیا ببنه‌وه‌.
پێویستی به‌ راهێنه‌رێکی تازه‌یه‌، له‌م کاته‌دا ده‌توانم بڵێم ئه‌وه‌ی نادال ده‌گه‌ڕێنێته‌وه‌ سه‌ر سه‌رکه‌وتن بیرۆکه‌ی نوێ یه‌”.
