دۆناڵد ترامپ كاندیدی كۆماریه‌كان بۆ سه‌رۆك كۆماری ئه‌مریكا له‌چاوپێكه‌وتنێكیدا له‌گه‌ڵ كه‌ناڵی MSNBC ی ئه‌مریكا رایگه‌یاندوه‌، ئه‌گه‌ر بچمه‌ كۆشكی سپی و ببمه‌ سه‌رۆكی ئه‌مریكا، شه‌ڕ له‌گه‌ڵ ئه‌سه‌د ناكه‌م و هێرش ده‌كه‌مه‌ سه‌ر گروپی تیرۆرستی داعش .
رونیشكردوه‌ته‌وه‌، ئه‌سه‌د كێشه‌ی سه‌ره‌كی ئه‌مریكا نیه‌، به‌ڵكو ئه‌وه‌ ئێرانه‌ به‌هۆی رێكه‌وتنه‌ بێ ماناكانی رابردووه‌وه‌ كردومانه‌ته‌ هێزێكی گه‌وره‌ی ناوچه‌كه‌، بۆیه‌ به‌توندی روبه‌ڕووی ئه‌و وڵاته‌ ده‌بمه‌وه‌ و پێویستمان به‌شه‌ڕه‌ .
ترامپ باسی له‌وه‌شكردوه‌، له‌ئێستادا روسیاو ئێران به‌هه‌موو شێوه‌یه‌ك پشتیوانی ئه‌سه‌د ده‌كه‌ن، ئێمه‌ ده‌چینه‌ شه‌ڕی ئه‌و دوو ووڵاته‌ و گروپی تیرۆرستی داعش .
كاندیدی كۆمارییەكان له‌باره‌ی دروستبوونی داعشه‌وه‌ بۆچوونی خۆی ده‌خاته‌ڕوو، ئاشكرایكردوه‌، دروستبوونی گروپی تیرۆرستی داعش ده‌رئه‌نجامی هه‌ڵه‌ی گه‌وره‌ی ده‌سه‌ڵاتدارانی ئه‌مریكابوو .
