مەسعود حەیدەر ئەندامی لیژنەی دارایی لەئەنجومەنی نوێنەرانی عێراق، بۆ SNN رایگەیاندووە" لەبەرئەوە حكومەتی عێراق پشكی هەرێم لەهاوكاری دارایی و قەرزە نێودەوڵەتییەكان نادات، چونكە دەڵێت" هەرێم سەربەخۆ نەوتی خۆی دەفرۆشێت و داهاتەكەی رادەستی بەغدا ناكات.
گوتیشی" هەرێمی كوردستان كاتێك نەوتی خۆی دەفرۆشێت و هەناردەی دەرەوەی دەكات، بەشی سیادی تێدایەو نایدات بەحكومەتی عێراق، لەبەرامبەریشدا بەغدا هەر هاوكارییەكی دارایی و قەرزی دەرەكی هەبێت، كە بەهەمان شێوە سیادییە، بەشی هەرێمی كوردستانی لێنادات.
ئاماژەی بەوەشكردووە" هەرێمی كوردستان تەنها لەكاتێكدا پشكی لەهاوكارییە دارایی و قەرزە دەرەكییان دەبێت، كە لەداهاتی ئەو نەوتەی دەیفرۆشێت ئەو پارەیە بداتە حكومەتی عیراق، كە پێی دەڵێن پشك یان بەشی سیادی.
