نووسینگه‌ی سه‌رۆك وه‌زیرانی عیراق روونكردنه‌وه‌یه‌كی سه‌باره‌ت دۆخی شاری موسڵ و پرۆسه‌ی رزگاركردنی ناوچه‌كانی ژێرده‌سه‌ڵاتی رێكخراوی تیرۆرستیی داعش بڵاوكرده‌وه‌.
له‌ روونكردنه‌وه‌كه‌دا، سه‌عد حه‌دیسی، وته‌بێژ به‌ناوی نووسینگه‌ی حه‌یده‌ر عه‌بادی، سه‌رۆك وه‌زیرانی عیراق رایگه‌یاندووه‌ كه‌ حكومه‌تی عیراق ده‌ستبه‌رداری رزگاركردنی موسڵ نه‌بووه‌، به‌ڵام ئه‌ولویه‌تی داوه‌ به‌ شاره‌كانی ئه‌نبار و سه‌لاحه‌دین.
به‌وته‌ی سه‌عد حه‌دیسی، له‌ یه‌كه‌م ساتی پێكهێ،انی حكومه‌ته‌ی نوێوه‌، حه‌یده‌ر عه‌بادی و فه‌رمانده‌ ئه‌منییه‌كان كار بۆ ئازادكردنی موسڵ ده‌كه‌ن و سه‌رجه‌م ئاماده‌كارییه‌ لۆجستی و سه‌ربازییه‌كان بۆ ئه‌و پرۆسه‌یه‌ ته‌واو بووه‌.
به‌ڵام وه‌ك حه‌دیسی له‌ روونكردنه‌وه‌كه‌دا ئاماژه‌ی بۆكردووه‌، به‌لای سه‌رۆك وه‌زیران و فه‌رمانده‌ ئه‌منییه‌كانه‌وه‌، ئه‌ولویه‌ت بۆ رزگاركردنی پارێزگاكانی ئه‌نبار و سه‌لاحه‌دینه‌.
