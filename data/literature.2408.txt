سه‌ره‌تا که‌ گوێم له‌ و ده‌نگه‌ بوو وامزانی گوێم کاس بووه‌ یا ن هه‌ر له‌ناو مێشکدا ده‌خولێته‌وه‌ .
پیاسه‌ی ناو شارم کرد تا بتوانم له‌ ده‌نه‌گه‌که‌ نزیک بمه‌وه‌ که‌چی له‌ هه‌موو کۆلانه‌کان گوێبیستی ده‌نگه‌که‌ ده‌بووم .
شه‌وانش کاتێ هاژه‌ی کارگه‌ و ماشێنه‌کان خامۆش ده‌بوون ،هه‌ستم ڕاده‌گرت و گوێچکم  شل ده‌کرد گوێم  له‌ ده‌نگه‌که‌ ده‌بوو .
تا زیێتر گوێم بۆ شل بکردایه‌ هه‌راسانتر ده‌بووم .
له‌ شار دوور که‌وتمه‌وه‌ و چوومه‌ ئه‌و ده‌شت و چۆله‌ ، گوێم له‌ هیچ ده‌نگێ نه‌ما .
ئه‌مه‌ش تاقی کردنه‌ویه‌کی باشبوو که‌ دلنیابم ده‌نگه‌که‌ له‌ناو شاردایه‌.
به‌ چاکترم زانی له‌ مندالانی شاره‌که‌م بپرسم ، چونکه‌ ئه‌وان ده‌توانن به‌ ڕاستگۆیی وه‌لامم بده‌نه‌وه‌ .
هه‌ر مندالی جۆره‌ ئه‌فسانه‌یه‌کی بۆ گێڕامه‌وه‌ .
هه‌بوو ده‌یگوت : باوکم وتیه‌تی ئه‌وه‌ گمه‌ گمی کۆتره‌کانن؟
هه‌ر که‌س شتێکی ده‌گوت له‌ ئه‌نجامدا بۆم ڕوون بوه‌وه‌ که‌ په‌رده‌ی گوێم ته‌نک نه‌بووه‌ به‌لکو ئه‌م ده‌نگه‌ له‌ناو شار هه‌یه‌ و هه‌ندێک که‌س ده‌بیستن هه‌ندێکش گوێگرانن .
کۆلم نه‌دا و به‌دوای سه‌رچاوه‌ی ئه‌وه‌ ده‌نگه‌ وێلبووم .
له‌ناکاو دوو پۆلیس قۆلبه‌ستیان کردم و وتیان - تۆ تێکچوویته‌ نابێت له‌ ناوشار بسوڕێته‌وه‌ .
