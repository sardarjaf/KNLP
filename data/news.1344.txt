له‌ به‌یاننامه‌یه‌كدا كه‌ وێنه‌یه‌كی‌ بۆ خه‌ندان نێردراوه‌ وه‌زاره‌تی‌ سامانه‌ سروشتییه‌كانی حكومه‌تی‌ هه‌رێمی‌ كوردستان رایگه‌یاند: "هه‌رێمی‌ كوردستان له‌ مانگی‌ حوزه‌یرانی‌ رابردوودا، رۆژانه‌ 571 هه‌زار و 21 به‌رمیل نه‌وتی‌ له‌ڕێی‌ بۆرییه‌ نه‌وتییه‌كانه‌وه‌ بۆ توركیا، هه‌نارده‌ كردووه‌".
هه‌ر به‌پێی‌ به‌یاننامه‌كه‌، له‌ كۆی‌ ئه‌و نه‌وته‌ هه‌نارده‌كراوه‌، هه‌رێم 149 هه‌زار و 778 به‌رمیل نه‌وتی‌ له‌هه‌مان ماوه‌دا، له‌ رێی‌ كۆمپانیای‌ به‌بازاڕكردنی‌ نه‌وتی‌ عیراقی‌ (سۆمۆ)ه‌وه‌، هه‌نارده‌ كردووه‌.
به‌هۆی‌ ناكۆكییه‌كانی‌ نێوان حكومه‌تی‌ هه‌رێمی‌ كوردستان و حكومه‌تی‌ فیدراڵ له‌سه‌ر هه‌نارده‌كردنی‌ نه‌وتی‌ هه‌رێم و ره‌وانه‌ نه‌كردنی‌ ته‌واوه‌تی‌ پشكی‌ دارایی‌ هه‌رێم له‌ بودجه‌ی‌ دارایی‌ 2015ی‌ عیراق، هه‌رێمی‌ كوردستان بۆ ده‌ربازبوون له‌و ته‌نگژه‌ داراییه‌ی‌ پێیدا تێده‌په‌ڕێت، بڕیاریداوه‌ به‌شێوه‌یه‌كی‌ سه‌ربه‌خۆ نه‌وت هه‌نارده‌ بكات.
