وەزارەتی خوێندی باڵا لەراگەیەنراوێكدا رایدەگەیەنێت" هەر پێشكەشكارێك لەناوەو دەرەوەی وەزارەتی خوێندنی باڵا و توێژینەوەی زانستی ئەگەر تەمەنی لە سەرووی مەرجی یاساییەوە بێت بەهەمان شێوە بۆی هەیە داواكاری خوێندن پێشكەشی بكات، بەڵام خوێندنەكەی بەسیستمی پارالێل دەبێت .بەپێی رێنماییەكان، بۆ خوێندنی ماستەر تێكڕای نمرە (معدل)ی بەكالۆریۆسی پێشكەشكار بە (60%) دیاریكراوە، جگە لە دەرچووانی فاكەڵتی/كۆلێژ و سكوڵەكانی ( پزیشكی، پزیشی ددان، دەرمانسازی) كە رەچاوی كۆنمرەیان بۆ ناكرێت.
هەر لەو راگەیەنراوەدا هاتووە" هەموو خوازیارێك مافی پێشكەشكردنی بۆ خوێندنی ماستەر هەیە، ‌بەبێ هەبوونی مەرجی توانستی زمانی ئینگلیزی، بەڵام خوێندكاری ماستەر دوای وەرگیرانی لە خوێندن، مەرجە ئاستی توانستی زمانی ئینگلیزی بەرزبكاتەوە بۆ نمرەی (5)ی ئایلتس یان نمرەی(56ی TOEFL-IBT) یان نمرەی (495ی TOEFL-PBT) یاخود (47ی (PEARSON ACADEMIC-PTEبە مەبەستی چوونە ‌ناوەوەی بۆ كۆرسی ئەكادیمی خوێندن، بە پێچەوانەوە مافی بەشداریكردنی لە كۆرسی ئەكادیمی نابێت.
سەبارەت مەرجی تەمەنیش نابێت تەمەنی خوازیار لە (45) چل و پێنج ساڵ (لەسەر بنەمای ساڵی لەدایكبوون) بۆ كارمەندانی سەر بە دەزگاو دامەزراوەكانی وەزارەتی خوێندنی باڵا لە كاتی پێشكەشكردندا زیاتر بێت.
سەبارەت بە پێشكەشكارانی دەرەوەی دەزگاو دامەزراوەكانی وەزارەتی خوێندنی باڵا خوێندنەكەیان بە شێوازی پارالێل دەبێت، هەروەك ئەو موعید و فەرمانبەرانەی سەر بە دەزگاو دامەزراوەكانی سەر بە وەزارەتی خوێندنی باڵان و تەمەنیان لە (45) چل و پێنج ساڵ زیاترە، بۆیان هەیە داوا پێشكەشكەشی بكەن بە هەمان پێوەرەكانی‌ سیستمی پارالێڵ.
