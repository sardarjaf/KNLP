نێچیرڤان بارزانی، سەرۆکی حکومەتی هەرێم ئەمڕۆ ٢٨ی نیسان لە مەراسیمی گرێبەستێکی حکومەت لەگەڵ دامەزراوەی دارایی نێودەوڵەتی (IFC)بە ڕۆژنامەنوسانی ڕایگەیاند داهاتی هەرێمی کوردستان لە ئاستێکدا نیە بتوانرێت گۆڕانکاری لە موچەی فەرمانبەراندا بکرێت.
لە بارەی گۆڕانکاری لە موچەی فەرمانبەراندا سەرۆکی حکومەت وتی "پێشتر وتومانە هەرکاتێک بارودۆخی دارایی حکومەت باش بوو گۆڕانکاری لە موچەدا دەکەن."
نێچیرڤان بارزانی وتی جارێ لەو ئاستەدا نین کە بتوانن گۆڕانکاری لە موچەدا بکەن، هەروەها جەختی لەوەکردەوە کە هەموو هەوڵەکانیان بۆ باشترکردنی موچەی فەرمانبەران دەبێت.
