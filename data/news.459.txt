ئاشتۆن كارتەر وەزیری بەرگری ئەمریكا رایگەیاند" پەكەكە و پەیەدە و یەپەپەگە پەیوەندییان هەیە، كارتەر ئەم لێدوانەیدا لە دانیشتنێكی ئەندامانی كۆنگرێسی ئەمریكا كە بۆ تاوتوێكردنی شەڕی داعش لە سوریا رێكخرابوو.
لە دانیشتنەكەی كۆنگرێس گفتوگۆ لە نێوان وەزیری بەرگری و ئەندامی كۆنگرێسی كارۆلینای خواروو لیندسی گراهام كرا سەبارەت بە پشتگیریكردنی كورد لە شەڕی دژی داعش.
كارتەر گوتی" پەیوەندی، یان لانی كەم هەماهەنگی هەیە لە نێوانیان.
لەلایەكی ترەوە جۆن كێربی گوتەبێژی وەزارەتی دەرەوەی ئەمریكا لەكۆنگرەی رۆژنامەوانی ۲۹ی ئەپریل بۆ راگەیاندنەكان دوا و گوتی" یەپەگە تیرۆریست نییە و هاوپەیمانی ئێمەیە لەشەری دژی داعش، لە كۆبانێ لە ئاسمانەوە هاوكاریمان كردن و ئێستاش و لە داهاتووش هاوكاریان دەكەین، هاوكارییەكان ئەوان و هێزە میانڕەوەكانی تریش كە شەری داعش دەكەن دەگرێتەوە.
