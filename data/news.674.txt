ده‌سه‌ڵاتدارانی‌ پاكستان رایگه‌یاند، ئه‌مڕۆ سێشه‌ممه‌ 23ی حوزه‌یرانی 2015، به‌هۆی‌ ئه‌و ته‌وژمه‌ گه‌رمایه‌ی‌ رووی‌ له‌ باشووری‌ وڵات كرد، نیزكه‌ی‌ 650 كه‌س له‌ماوه‌ی‌ چه‌ند رۆژی‌ رابردوودا گیانیان له‌ده‌ستداوه‌.
شاری‌ كراچی‌ باشووری‌ پاكستان كه‌ ژماره‌ی‌ دانیشتوانه‌كه‌ی‌ بیست ملیۆن كه‌س ده‌بێت و له‌گه‌ڵ بڕانی‌ ته‌وژمی‌ كاره‌بادا، پله‌ی‌ گه‌رما تێیدا گه‌یشته‌ 45 پله‌ی‌ سه‌دی‌، زۆرترین ژماره‌ی‌ قوربانیانی‌ ئه‌و ته‌وژمه‌ گه‌رمایه‌ی‌ تێدا تۆماركرا.
ئه‌و ته‌وژمه‌ گه‌رمایه‌، دوای‌  مانگێكه‌ له‌و ته‌وژمه‌ی‌ كه‌ هیندستانی‌ گرته‌وه‌ و بووه‌ مایه‌ی‌ گیانله‌ده‌ستدانی‌ زیاتر له‌ 2000 كه‌س.
سبیر میمۆن به‌رپرسی‌ باڵای‌ حكومه‌تی‌ پاكستان له‌ هه‌رێمی‌ سند به‌ ئاژانسی‌ فرانس پرێسی‌ راگه‌یاند: "له‌م چه‌ند رۆژه‌ی‌ دواییدا، نزیكه‌ی‌ 650 كه‌س به‌هۆی‌ گه‌رماوه‌، گیانیان له‌ده‌ستداوه‌".
به‌رپرسێكی‌ تری‌ ده‌زگای‌ ته‌ندروستی‌ هه‌رێمی‌ سند، به‌ هه‌مان شێوه‌ ته‌ئكیدی‌ له‌سه‌ر گیانله‌ده‌ستدانی‌ ئه‌و ژماره‌ هاوڵاتییه‌ كرده‌وه‌.
