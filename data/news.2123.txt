په‌رله‌مانی كوردستان له‌ راگه‌یه‌ندراوێكدا به‌رنامه‌ی كاری دانیشتنه‌كه‌ی رۆژی سێشه‌ممه‌ 23ی حوزەیرانی 2015 رایگه‌یاندووه‌ "كاتژمێر 11ی پێشنیوه‌ڕۆی رۆژی سێشه‌ممه‌ 23ی حوزه‌یرانی 2015، په‌رله‌مانی كوردستان دانیشتنی ئاسایی خۆی بۆ خوێندنه‌وه‌ی چه‌ند پرۆژه‌ یاسایه‌ك سازده‌كات".
له‌ راگه‌یه‌ندراوەكەدا هاتووه‌:" به‌پێی به‌رنامه‌ی كاری دانیشتنه‌كه‌ی په‌رله‌مانی كوردستان، خوێندنه‌وه‌ی یه‌كه‌م بۆ ئه‌م پرۆژه‌ یاسایانه‌ی خواره‌وه‌ ده‌كرێت‌، به‌پێی مادده‌ی (71) له‌ په‌یڕه‌وی ناوخۆی په‌رله‌مانی كوردستان، ژماره‌ (1)ی ساڵی 1992ی هه‌مواركراو:
1ـ پرۆژه‌ یاسای قه‌ده‌غه‌كردنی پیاده‌كردن و ره‌فتاری پێشلكار بۆ مۆراڵ و ره‌وشته‌كانی پیشه‌، بۆ پیشه‌ پزیشكی و ته‌ندروستییه‌كان له‌ هه‌رێمی كوردستان-عیراق.
هه‌ر سبه‌ینێ گفتوگۆ له‌سه‌ر پرۆژه‌ یاسای رێكخستن و چاندن و گواستنه‌وه‌ی ئه‌ندامه‌كانی جه‌سته‌ی مرۆڤ ده‌كرێت، ئه‌ویش به‌پێی مادده‌كانی (74،72و75) له‌ په‌یڕه‌وی ناوخۆی په‌رله‌مانی كوردستان، ژماره‌ یه‌كی ساڵی 1992ی هه‌مواركراو".
بڕیارە هه‌ر له‌دانیشتنه‌كه‌ی سبه‌ینێی په‌رله‌ماندا، گفتوگۆ له‌سه‌ر هه‌ردوو پرۆژه‌ یاسای نه‌بڕینی مووچه‌ی تاقانه‌ و تاقاكانه‌كانی كیمیاباران و ئه‌نفال و جینۆسایدكراوه‌كان ده‌كرێت، ئه‌ویش به‌پێی مادده‌كانی (72، 74، 75) له‌ په‌یڕه‌وی ناوخۆی په‌رله‌مانی كوردستان، ژماره‌ یه‌كی ساڵی 1992ی هه‌مواركراو".
