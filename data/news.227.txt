دوای دەستگیركردنی بۆ ماوەی هەفتەیەك و پاشكەوتنی بەڵێنی دادگا لەگەرمیان بۆ ماوەی چوار رۆژ لە ئازادكردنی، رۆژنامەنوس جەلال هۆرێنی لە زیندان ئازاد كرا.
ئەو رۆژنامەنووسە لە لێدوانێكدا بۆ كەناڵی رێگای ئاماژەی بەوەكرد، كە ئەو بە یاسای رۆژنامەنوسی دادگای نەكراوە، هاوكات ئارام ئیكرام بەرپرسی نوسینگەی گەرمیانی سەندیكای رۆژنامەنوسان دوپاتیكردەوە، كە دادگاینەكردنی رۆژنامەنووسان بە یاسای رۆژنامەنوسی هۆكاری زۆر مانەوەی رۆژنامەنووسانە لە زیندانەكاندا.
دوای ئەوەی ڕۆژی پێنج شەمەی ڕابردوو جەلال هۆرێنی، سەرپەرشتیاری ماڵپەڕی ئاگا پریس، بەهۆی بڵاوكردنەوەی بەڵگەییەك لەسەر تاپۆی كەلار بە بڕیاری دادوەر دەستگیر كراو خرایە زیندانەوە، 1ی تەموزی 2015 بە كەفالەت ئازاد كرا.
