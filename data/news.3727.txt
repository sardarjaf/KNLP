لەکۆتایی ساڵی ٢٠١٤وە تا چەند مانگێک پێش ئێستا، ژمارەیەکی زۆر لەخێزان و گەنجانی ھەرێم بەلێشاو لەڕێگەی دەریای ئیجەوە بەشێوەیەکی نایاسایی بەرەو وڵاتانی ئەوروپا کۆچیان دەکردو بەھۆی سەختی ڕێگەو ھۆکارەکانی گواستنەوەشیانەوە ژمارەیەکی زۆریان گیانیان لەدەستدا.
وتیشی:"لەکۆی ئەو ١٣٠ کەیسە، تەرمی ژمارەیەکیان دۆزراونەتەوەو گەڕێندراونەتەوە بۆ ھەرێمی کوردستان، ھەندێکیشیان لەوڵاتی ئەوروپا دۆزراونەتەوەو ھاوکاریکراون بۆ گەڕانەوە".
شاکر یاسین ئاماژەی بەوەشکرد، داوایان لەفیدراسیۆنی یەکێتی ئەوروپا کردوە ھاوکاریی حکومەتی ھەرێم بکات بۆ دۆزینەوەی ئەو ھاوڵاتیانەی ھەرێم کە لەناو وڵاتانی ئەوروپا ونبون و تائێستا چارەنوسیان نادیارەو نازانرێت لەژیاندا ماون یان گیانیان لەدەستداوە، یاخود بەشێوەیەکی نایاسایی و قاچاخ لەناو وڵاتانی ئەورپا بەنھێنی دەژین".
بەڕێوەبەری کۆچ و کۆچبەران ئەوەشی ئاشکراکرد، بەردەوام ژمارەی ئەو ھاوڵاتیانەی ھەرێم کە لەئەوروپاوە دەگەڕێنەوە لەزیادبوندایەو تەنھا لەماوەی سێ مانگی ڕابردودا ٨٩٠ ھاوڵاتی گەڕاونەتەوەو لە٢٠١٤شەوە تائێستا، نزیکەی ٤٠ ھەزار ھاوڵاتی گەڕاونەتەوە بۆ ھەرێمی کوردستان".
