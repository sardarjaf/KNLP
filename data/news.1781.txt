بۆ بنیاتنانی دەوڵەت، دەبێت ئەو کۆمەڵگایە بکەین بەکۆمەڵگای زۆرینە، کەنەبەچاوی گۆڕانخوازانەوە، سەیری بارزانی دەکات و نەبەهی پارتیەکانیشەوە، لە نەوشیروان مستەفا دەڕوانێت!.
دروستکردنی وەها کۆمەڵگایەک، بەتەنها لەتوانای ئەوانەدایە، کەدەتوانن ئەم بەرگەی ئێستای حزبی کوردی فڕێ بدەن و بەستایلێکی نوێترەوە، بێنە ناو کایەکەوە، وەکو ئەوەی مام جەلال لەمێژووی شەستەکاندا کردی!.
کەرەستەکانی دروستکردنی کۆمەڵگایەکی ئاوا، یان خەڵکانی خاون (پرنسیپ و مەبدەئن) یان (لایەنگرانی ئیرادەو ئیمانن)، چونکە بنیاتنانی وەها کۆمەڵگایەک، لە زۆر لاوە توند لکاو بەمەبدەئو بەئیرادە و ئیمانەوە.
لەم پێناوەدا بارزانی کەبەزۆر پێوەر ڕێبەری دروستکردنی دەوڵەتە، باشتروایە (سنورێک بۆ مەهزەلە حزبیەکان دابنێت)و (لەودیوی تخوبە حزبیەکانیشەوە) سەیری جوگرافیاو جیۆپۆلۆتیکی دەوڵەتە لەئاسۆ دەرکەوتووەکەی بکات و بەدەر لەخواستی بەشێک لەشوێنکەوتووە تەقلیدیەکانیشی لەناو پارتەکەیدا (گردەکە)و (نەوشیروان مستەفا)و (ئەودیوی دێگەڵە) وەکو قەڵا و قوەتێک، بۆ دامەزراندن و بۆ قایمکردنی تخوبەکانی ئەو دەوڵەتە ببینێت .
