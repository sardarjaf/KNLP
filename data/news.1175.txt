وه‌زاره‌تی دەرەوەی روسیا رایدەگه‌یەنێ، روسیا هیچ هاوكارییه‌كی سه‌ربازی پێشكه‌ش به‌پارتی كرێكارانی كوردستان (په‌كه‌كه‌) نه‌كردوه‌، به‌ڵام هاوكارییه‌كانی بۆ پێشمه‌رگه‌ به‌ردەوامی ده‌بێت.
ماریا زاخاروفا وته‌بێژی ره‌سمی وه‌زاره‌تی دەرەوەی روسیا رایگه‌یاند: ئه‌و لێدوانانه‌ی له‌ئه‌نقه‌ره‌وه‌ له‌باره‌ی هاوكاری سه‌ربازی حكومه‌تی روسیا بۆ پارتی كرێكارانی كوردستان (په‌كه‌كه‌)، دووره‌ له‌ راستییه‌وه‌و ته‌نها خه‌یاڵه‌.
وته‌بێژی ره‌سمی وه‌زاره‌تی دەرەوەی روسیا راشیگه‌یاند: له‌ رابردووداو له‌ئێستاشدا حكومه‌تی روسیا هاوكاری سه‌ربازی پێشكه‌ش به‌هێزی پێشمه‌رگه‌ له‌دژی تیرۆرستان كردوه‌و هاوكارییه‌كانیش به‌رده‌وامیی ده‌بێت، ئه‌و هاوكارییانه‌ی له‌ لایه‌ن حكومه‌تی روسیاوه‌ پێشكه‌ش به‌هێزی پێشمه‌رگه‌ كراوه‌ به‌ئاشكرا بووه‌و به‌ئاگاداری حكومه‌تی عیراق بووه‌ له‌پێناو به‌ره‌نگاربوونه‌وه‌ی تیرۆرستان.
