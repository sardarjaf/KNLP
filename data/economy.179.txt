 وەزارەتی گواستنەوە‌و گەیاندنی هەرێم رایدەگەیەنێت، پێشبینی دەكرێت پێش هاتنی جەژنی قوربان، پڕۆژەی هێڵی ئینتەرنێتی بێسنوور تەندەرینی بۆ بكرێت‌و بخرێتە بواری جێبەجێكردنەوە.
هەفتەی رابردوو لە دیوانی وەزارەتی گواستنەوە‌و گەیاندنی هەرێم كۆبونەوەیەكی تایبەت بە چۆنیەتی جێبەجێكردنی پڕۆژەی هێڵی ئینتەرنێتی بێسنوور‌و گەیاندنی بە هاوڵاتیان ئەنجامدرا.
لەوبارەیەشەوە ئومێد محەمەد ساڵح وتەبێژی وەزارەتی گواستنەوە‌و گەیاندن بە تۆڕی هەواڵی سلێمانی راگەیاند، پڕۆژەكە لەڕێگەی كێبڵەوە دەگەیەنرێت بە گەڕەكەكان‌و دواتر دەدرێت بە ماڵان، خزمەتگوزاریەكانی ئەم هێڵەش خێراتر‌و پێشكەوتوو ترە.
راشیگەیاند، بۆ جێبەجێكردنی پڕۆژەكە، پێویستمان بە ڕەزامەندی حكومەتی عیراق نییە، بەڵكو حكومەتی هەرێمی كوردستان ڕەزامەندی لەسەر جێبەجێكردنی پڕۆژەكە دەربڕیووە.
سەبارەت بە جێبەجێكردنی پڕۆژەكەش، وتەبێژی وەزارەتی گواستنەوە‌و گەیاندنی هەرێم دەڵێت، چاوەڕوان دەكرێت بەر لە هاتنی جەژنی قوربان، پڕۆژەكە تەندەرینی بۆ بكرێت‌و لە بەرژەوەندی هاوڵاتیان جێبەجێ بكرێت.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
