دۆرسی لایڤسه‌ی له‌ دوانزه‌ی تشرینی یه‌که‌می ساڵی ١٩٠٩ له‌ شاری وینیپگ له‌ هه‌رێمی مانیتۆبای که‌نه‌دا له‌ دایک بووه‌.
له‌ساڵی ١٩٢٠ له‌گه‌ڵ خێزانه‌که‌یدا ده‌گوێزنه‌وه‌ بۆ شاری تۆرۆنتۆی هه‌رێمی ئۆنتاریۆی که‌نه‌دا.
لایڤسه‌ی بڕوانامەی به‌کالۆریۆسی له‌ساڵی ١٩٣١ له‌ کۆلیژی ترینتی له‌زانکۆی تۆرۆنتۆ به‌ده‌ست هێناوه‌ و له‌ساڵی ١٩٣٤ یشدا دبلۆمی له‌ توانستی کاری کۆمه‌ڵایه‌تی له‌ زانکۆی تۆرۆنتۆ به‌ده‌ست هێناوه‌.
هه‌روه‌ها له‌زانکۆی بریتیش کۆڵۆمبیاش خوێندویه‌تی.
یه‌که‌مین کۆمه‌ڵه‌ شیعری له‌ساڵی ١٩٢٨ دا که‌ نۆزدا ساڵان بوو، بڵاو کرده‌وه‌.
دۆرسی له‌ساڵی  ١٩٥٩  یونیسکۆ له‌گه‌ڵ UNESCO له‌ پاریس کاریکردووه‌ و له‌باکوری ڕۆدیساش وه‌کو کارمه‌ندێکی مه‌یدانی له‌ ساڵه‌کانی ١٩٦٠ تا ١٩٦٣ کارمه‌ند بووه‌.
دۆرسی له‌ ساڵی ١٩٣٧ له‌گه‌ڵ دونکان مه‌کنه‌یر هاوسه‌رگیری ده‌کات و دوو منداڵیان ده‌بیت به‌ناوه‌کانی پیته‌ر مه‌کنه‌یر و مارسیا.
له‌ساڵی ١٩٧٤ دا وه‌رزنامه‌یه‌کی ئه‌ده‌بی ده‌رده‌کات.
دۆرسی لایڤسەی بیست و پێنج کۆمەڵە شیعر و سێ کتێبی یادەوەری چاپ و بلاو دەکاتەوە و پێنچ جار ڕیزی لێدەگیرێت و خەڵات دەکرێت.
هەروەها ئەمڕۆ خه‌ڵاتی دۆرسی لایڤسه‌ی بۆ شیعر بوونی هەیە.
ئه‌م خه‌ڵاته‌ خه‌ڵاتێکی ساڵانه‌یه‌‌ بۆ ئه‌و کتێبانه‌ی له‌ بریتیش کۆڵۆمبیا چاپ و بڵاوده‌کرێنه‌وه‌ و ده‌درێت به‌و نووسه‌رانه‌ی که‌ چاکترین کۆمه‌ڵه‌ شیعر به‌چاپ ده‌گه‌ێنن جا چ له‌ بریتیش کۆڵۆمبیا بن یان هه‌رێمی یۆکن.
ئه‌م خه‌ڵاته‌ له‌ ڕاستیدا ناوی خه‌ڵاتی بریتیش کۆڵۆمبیایه‌ بۆ شیعر به‌ڵام له‌ساڵی ١٩٨٩ به‌دواوه‌ به‌ناوی دۆرسی لایڤسه‌یه‌وه‌ ناونرا.
دواجار ئەم خانمە شاعیرە له‌ بیست و نۆی کانونی یه‌که‌می ١٩٩٦ له‌ شاری ڤیکتۆریا له‌ هه‌رێمی بریتیش کۆڵۆمبیا بۆ هه‌میشه‌ چاولێک ده‌نێت.
