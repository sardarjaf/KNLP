خەندە یەكێكە لەو كچە یاریزانانەی كە لە پاڵەوانێتی فوتساڵی یانە نایابەكانی عێراق توانی ئاستێكی یەكجار بەرز پێشكەش بكات لە خولەكە و بە تۆماركردنی 16گۆڵیش بووە گۆڵكاری خولەكە.
ئەمساڵیش دەیەوێت لە خولی كوردستانیش ئاستێكی شایستە پێشكەش بكات.
خەندە بە هۆی ئەو ئاستە بەرزەی، بۆتە جێگەی سەرنجی دەستەی راهێنەرانی هەڵبژاردەی تۆپی پێی عێراقی و بە ئومێدی ئەوەن بتوانن پەرە بەتواناكانی بدەن و ببێتە ئەستێرەیەكی پڕشنگدار لە ئاسمانی عێراقی.
خەندە لە ساڵی 1995 لە شاری هەولێر لە دایكبووە و ئێستاش یاریزانی یانەی ئافرەتانی هەولێرە، ئێمەش لە نزیكەوە چەند پرسیارێكمان ئاڕاستەی كرد كە بەمجۆرە وەڵامی پرسیارەكانی گۆڤاری گوڵانی دایەوە.
- من وەكو هەموو یاریزانێكی تر خولیای زۆرم بۆ یاری تۆپی پێی هەبوو.
بۆیە بەردەوام ئەم یارییەم دەكرد و قوتابخانەش قۆناغێكی باش بوو بۆ ئەوەی خۆم لە وەرزش زیاتر نزیك بكەمەوە.
-ئەوەم دەزانی كە دەتوانم لە یاری تۆپی پێی بەهرەی خۆمی لێ بدۆزمەوە، خۆشبەختانەش توانیم لەم یارییە تا رادەیەكی باش سەركەوتوو بم و ببمە یاریزانی یانەیەكی باش كە پاڵەوانیی عێراقە.
- ئاستی ئەم یارییە تا رادەیەك باشە و یانەكانیش بە پێی پێویست گرنگیان پێداوە، هەندێك لە یانەكانیش ئاستیان زۆر لە یەكتری نزیكە ئەوەش دەبێتە هۆكارێكی باش كە لە داهاتوو گرنگیی زیاتر بەم یارییە بدرێت، بەڵام دەتوانم بڵێم لە پێشووتر باشتر بووە.
- خولی عێراق ئاستێكی بەرزی هەبوو، یانەی ئافرەتانی هەولێریش كە بەشداریمان لە خولەكە كرد بۆ بەدەستهێنانی ئەنجام و نازناو چووین، یانەی ئیسكانیش ئاستی وەكو ئێمە بوو، خۆشبەختانەش توانیمان ئەم نازناوە بە ئاڵای كوردستانەوە بهێنینەوە پایتەختی كوردستان.
-بۆ من كاتێكی یەكجار خۆش بوو كە لە نێوان ئەم هەموو یاریزانەی یانەكان من وەكو كچە كوردێك توانیم دوو نازناو بەدەست بهێنم، یەكەمیان بووینە پاڵەوانی عێراق دووەمیش بوومە گۆڵكاری خولەكە، ئەوە بۆمن گەورەترین شانازییە.
* زۆر كات كچان گرفتیان لە وەرزشكردن بۆ دروست دەبێت تۆ تاكو ئێستا ئەم گرفتەت بۆ دروست بووە؟
- نەخێر، هیچ كات گرفتی لەم شێوەیەم بۆ دروست نەبووە، بگرە ماڵەوە زۆر هاوكارمن ئەوان هۆكار بوون بۆ ئاستبەرزیی من لە یاری فوتساڵ.
- من وەكو یاریزانێك كە هاتمە نێو وەرزش رێگەم نەداوە هیچ كاریگەری لەسەر خوێندنم هەبێت و بەپێی پلانەكانم هەردووكیان ئەنجام دەدەم.
- بە كریستیانۆ رۆناڵدۆی پورتوگالی كە زۆر كات حەز دەكەم لاسایی ئەو بكەمەوە لە نێو یاریگە، هاندەری یانەی ریال مەدریدی ئیسپانیشم.
- بەهیوای ئەوەم بتوانم پەرەی زیاتر بە ئاستی خۆم بدەم و لە پاڵەوانێتییەكانی دەرەوەی كوردستان بەشداری بكەم، ناوی كوردستانیش بەرز بكەینەوە.
- ئەوە نەك هیوای من، بەڵكو هیوای هەموو كچە یاریزانێكە، ئێمەش هیوا بۆ ئەوە دەخوازین و یاری بۆ هەڵبژاردەی وڵاتەكەمان بكەین و ناوی بەرز بكەینەوە.
- تا رادەیەك گرنگییان پێداوە بەهیوای ئەوەشم زیاتر گرنگی بە توانای كچە یاریزانانی كورد بدەن و هانیان بدەن بۆ هێنانیان بۆ ناو وەرزش.
-سوپاسی گۆڤاری گوڵان دەكەم كە هەمیشە گرنگییان بە بەهرەكانی كچە یاریزانانی سەرجەم شارەكانی كوردستان داوە، بەهیوای ئەوەشم زیاتر خزمەتی وەرزش بكرێت و گرنگیی زیاتر بە یاریی فوتساڵ بدرێت.
