جیاواز له‌وه‌ی عه‌ره‌بستانی سعودیه‌ ڕایگه‌یاندوه‌ كه‌ یه‌كی‌ ئه‌یلول یه‌كه‌م ڕۆژی‌ جه‌ژنی‌ قوربانه‌، مه‌رجه‌عی باڵای شیعه‌كانی عیراقیش یه‌كه‌م ڕۆژی جه‌ژنی قوربانی دیاریكردو جه‌ختده‌كاته‌وه‌، ڕۆژی شه‌ممه‌ كه‌ ده‌كاته‌ دوی ئه‌یلول یه‌كه‌م ڕۆژی جه‌ژنی قوربانه‌.
نوسینگه‌ی ڕه‌سمی ئایه‌توڵڵا عه‌لی سیستانی مه‌رجه‌عی باڵای شیعه‌كانی‌ عیراق له‌ڕاگه‌یه‌ندراوێكدا كه‌ میدیا عیراقییه‌كان بڵاویانكردۆته‌وه‌ ئاشكرایكردوه‌، "ئه‌مڕۆ چوارشه‌ممه‌ 23ی ئابی 2017، ته‌واوكه‌ری مانگی زولقعده‌یه‌و ڕۆژی پێنجشه‌ممه‌ش یه‌كه‌م ڕۆژی مانگی زولحجه‌یه‌".
مه‌رجه‌عی باڵای شیعه‌كان ئه‌وه‌شیخستۆته‌ڕوو، ڕۆژی هه‌ینی یه‌كی ئه‌یلول ڕۆژی عه‌ره‌فه‌یه‌و ڕۆژی شه‌ممه‌ش كه‌ ده‌كاته‌ دوی ئه‌یلول یه‌كه‌م ڕۆژی جه‌ژنی قوربانه‌.
ئه‌وه‌ش له‌كاتێكدایه‌، عه‌ره‌بستانی سعودیه‌ به‌ڕه‌سمی ڕایگه‌یاندوه‌، 31ی ئابی 2017 ڕۆژی عه‌ره‌فه‌یه‌و ڕۆژی هه‌ینیش كه‌ ده‌كاته‌ یه‌كی‌ ئه‌یلول یه‌كه‌م ڕۆژی جه‌ژنی قوربانه‌.
