شەوی رابردوو ركابەرییەكانی هەفتەی پانزەیەمی خولی یانەكانی ئیتاڵیا دەستیان پێكرد  لە یەكەم رووبەروو بوونەوەی ئەو هەفتەیەشدا  یانەی رۆما لە یاریگای ئۆڵۆمپیكۆ پێشوازی لە یانەی سپال كرد  هەر لە سەرەتای یاریەكەوە یاریزانانی رۆما فشارێكی زۆریان خستە سەر گۆڵی یانەی میوان  هەر بەو هۆیەشەوە لە دەقیقەی 9 دا ناوبژیوان فیلیپی دال بیلۆی یاریزانی یانەی سپالی بە كارتی سوور كردە دەرەوە  دوای دەركردنی ئەو یاریزانەش زۆری نەخایاند و لە دەقیقەی 19 دا ئیدین دزیكۆ گۆڵی پێشكەوتنی یانەی خاوەن یاریگای تۆمار كرد  هەروەها لە دەقیقەی 32 شدا كیڤین سترۆتمان گۆڵی دووەمی بەخشیە یانەكەی و گێمی یەكەمی یاریەكەش هەر بەو 2 گۆڵە كۆتایی پێهات  لەگەڵ دەستپێكردنی گێمی دووەمی یاریەكە یاریزانانی رۆما باشتر دەركەوتن و لە دەقیقەی 53 شدا لۆرێنزۆ پیلیگرینی گۆڵی سێیەمی یانەكەی تۆمار كرد  خۆشی ئەو گۆڵە زۆری نەخایاند و لە دەقیقەی 55 دا فیدریكۆ ڤیڤیانی گۆڵی یەكەمی یانەی سپالی تۆمار كرد و جیاوازی گۆڵەكانی كەم كردەوە  بەڵام تا كۆتایی ئەنجامی یاریەكە هیچ گۆرانكارییەكی بەسەردا نەهات و بە 3 گۆڵ بەرامبەر بە گۆڵێك لە بەرژەوەندی یانەی رۆما تەواو بوو  بەو بردنەوەیەش یانەی رۆما بە كۆ كردنەوەی 34 خاڵ پێگەی خۆی لە پلەی چوارەمی ریزبەندی خولەكە بەهێز تر كرد .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
