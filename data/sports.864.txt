ڕزگار غەفور قائیمقامی قەزای شارەزور لەلێدوانێکدا بە SNNی ڕاگەیاند"ئێوارەی ئەمڕۆ ٢٨ی شوبات بەبۆنەی کۆتایی ھاتنو ڕێکخستنی لیژنەی تیپە میللیەکانی قەزای شارەزور،بەھاوکاری یانەی وەرزشی شەھیدان توانیمان ڕێزلێنانێک بۆ سەرجەم یانە پلەیەک لەگەڵ پلەدوو پلەسێکان ڕێکبخەین.
وتیشی"ھەر لە مەراسیمەکەدا کۆمەڵێک لە ڕۆژنامەنوسان کەتوانیویانە ڕۆڵو کاریگەرییان ھەبێت لەبواری وەرزشدا ڕێزلێنانیان پێبەخشرا،بۆ ئەوەی بتوانین لەئایندەدا بەرنامەی باشتر بکەین بۆ خزمەتکردنی وەرزشی ناوچەکەمان.
ڕاشیگەیاند"لەمەراسیمەکەدا ئەوەش پێشنیارکرا دوای تەواوکردنی خولەکان بەشێوازێکی ڕەسمی ناوەندی وەرزشی لاوان و یانەی شەھیدان  لەگەڵ لیژنەی تیپەمیلیەکان،ڕۆژێک دیاری بکەن بۆ ئەوەی ھەموو ساڵێک مەراسیمەکە سازبکرێت،بەجۆرێک بتوانێت خزمەتی وەرزشوانانی سنوری قەزاکە بکات.
لای خۆشیەوە ھێرش عومەر ڕاھێنەری تیپی وەرزشی ھەواران لە لێدوانێکدا بەSNNی ڕایگەیاند"وەک ڕاھێنەری تیپی وەرزشی ھەواران خەڵاتی باشترین ڕاھێنەری خولی پاڵاوتنی ساڵی ٢٠١٦م وەرگرتوە،ئەمەش پاش ھەوڵو توانیایەکی زۆری یاریزانەکانمان توانیمان ببین بەپاڵەوانی قەزای شارەزور بۆ ساڵی 2016
