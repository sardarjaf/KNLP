سەفین دزەیی وتەبێژی حكومەتی هەرێمی كوردستان رایگەیاند:هەوڵدانێكی زۆرو بەهێز هەیە، بۆدۆزینەوەی كڕیاری زیاتری نەوتی هەرێمی كوردستان.
دزەیی گوتیشی" دەبێت حكومەتی هەرێم گرنگی باشترو زیاتر بەو پرسە بدات.
روونیشیكردەوە" بەهۆی شەڕی داعش و ناجێگیری بارودۆخی ئەمنیی عێراق، چەند جارێك نەوتی هەرێمی كوردستان لەفرۆشتن وەستێنراوە، بەڵام تواناو هەوڵی زۆر هەیە و روانگەی سەرۆكی حكومەتیش بۆ نەوت و سیاسەتی وزە لە سەر هێڵی ڕاستە.
دزەیی گوتیشی" 97%ی بودجەی عێراق لەسەر نەوتە و بودجەی هەرێمی كوردستانیش بەشێوەیەكی گشتی لەسەر نەوت وەستاوە، بەڵام شەڕی داعش و بڕینی بودجەی هەرێمی كوردستان لەلایەن بەغدا هەولێری ناچار كرد بە دوای سەرچاوەی دیكەی بازاڕو ئابوریدا بگەڕێت.
سەفین دزەیی ئەوەشی خستەڕوو" ئەمریكا و بەریتانیا دەتوانن رۆڵی كاریگەر بۆ ناچاركردنی بەغدا بۆ رێككەوتننایەكی نوێ لەگەڵ هەولێرن بگێڕن.
