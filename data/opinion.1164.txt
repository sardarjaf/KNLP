پێش هەرشتێک دەستخۆشی لەسەرجەم ئەو هونەرمەندانە دەکەم کەماندوبون و شەونخونیان کردوە بۆ سازدان و سەرگرتنی ئەم فێستیڤاڵە بە هیوای سەرکەوتنی بەردەوامم بۆیان.
لەوەیە هیچ کاتێک بەقەد ئێستا فیلم و فلیمسازی لە پێشبڕکدا نەبوبن!
ئەمەش وای کردوە تەکنیک و هونەری فیلم بەردەوام لە داهێناندا بێت.
بۆیە فێستیڤاڵی نێودەوڵەتی فیلم لە سلێمانی، فیلم سازان و هونەری فیلم سازی خستە بەردەم بەرپرسیاریتێکی گەورەوە بۆ داهێنان وبەرجەستەکردنەوەی ڕۆڵی گرینگی سینەما لە کۆمەڵگای کوردستاندا.
وەک دەستپێک و یەکەم هەنگاو دەکرێت فێستیڤاڵ بەسەرکەوتو بناسێنین و یەکەمین بەردی بناغەی فێستیڤاڵ لە سڵێمانی بە مەحکەمی دانرا، زۆرێک لە هونەر دۆستان و هونەرمەندان پێی دڵخۆشبون، خەونی زۆرێکمان هاتە دی و خەیاڵی زۆرێکمان فروانتربوو.
هەربۆیە زۆر گرینگە هاوڕێیانەو هونەردۆستانە و بە سەلیقەوە هەڵسەنگاندن بۆ فێستیڤاڵەکە بکەین بۆ ئەوەی لە خولەکانی تردا تۆکمەترو هونەریترو جوانترو دامەزراوتریبکەین.
١-هەڵبژاردنی فیلم : ئەوی کە ئاشکرایە هەر فێستیڤاڵێک سیستەمی خۆی هەیە بۆ قبوڵکردن و جۆری فیلم من نازانم ئێوە چۆن فیلمتان هەڵبژاردوە بەس ئەوە دەزانم کە سیستەمی پلاتفۆڕم بوە کە ئەم سیستەمە ئاسانکریەکی باشە بۆ فیلم سازان بەڵام لەوەیە ئەرکی لیژنە ی وەرگرتنی فیلم قورس بکات چونکە ئاسان دەتوانرێت فیلم بنێریت زەختێکی زۆر لەسەر لیژنەکە دروست دەکات بۆیە وەرگرتنی فیلمەکانی ئەم ساڵ وردەکاری بۆ نەکرابو فیلمی زۆر خراپی وەرگرتبوو، دەکرێت ساڵی ئایندە فیلتەری بە هێزترو توندتری بۆ دابنرێت.
٢-لەبەرئەوەی هۆڵی نیشاندانی فیلم پرۆفیشیناڵ نەبو واتە سینەمای ئاسایی نەبو ئەمەش کاریگەری خستبوە سەر دەنگ بە شێوەیەکی زۆر زەق وبینەری ماندو هەراساندەکرد، تەنانەت هەندێ جاری پچڕانی خێرا دروست دەبو لە کاتی نمایشدا ئایکۆنی سەر کۆمپیتەرەکان دەهاتنە سەر شاشەی نمایش کە بەڕاستی کە نەک ئەمە نابێت رووبدات بەڵکو جۆرێکە لە بڤەو گوناح بەرامبەر بە فیلم دەکرێت.
٤- بۆ هەنگاوەکانی داهاتو ڕۆڵ ونەخشی ژن زیاترو زۆرتر دەربخەین بەتایبەتی ژنانی دەرهێنەر هەولبدەین زیاتر بیانهێنینە پێشەوە لە ناوپێشبڕکێکاندا کاریگەری و وجودیان هەبێت ، بەداخەوە لەمساڵدا لەئاستی پێویستا نەبو گەرچی من خۆم تێبینم زۆرە لەسەر دنیای بینی و خۆێندنەوەی ژنانی هونەرمەند بەڵام ڕۆڵی ژن لەسینەمادا گرینگەو کاریگەرە لەسەر تێكرای کایە کۆمەڵایەتی و هونەریەکان و ئاستی پێشکەوتنی کۆمەڵگا پیشاندەدات.
٥- میوان :هەندێک میوانی زۆرهاتبون کە نەخش وکاریگەریان لەسەر تێکڕای فێستیڤالەکە نەبو!
بە پێچەوانەوە ئەرکی فێستیڤاڵ و پرۆسەی بەڕێوەبردنی میوانداریان قورسترکردبو، دەکرێت لە ساڵی ئایندەدا وردتر میوانداریەکان دەست نیشانبکرێت بەتایبەتی زۆری هونەرمەندانی عێراق و بەشێک لە میوانە کانی تریش تەنانەت نەدهاتنە ناو هۆڵەکانەوە !
تەنانەت کەمترین فیلمیان تەماشادەکرد.
٦-دارشتن و دابەشکردنی فیلمەکان لە هۆڵە جیاوازەکاندا من بۆخۆم زۆرترین هەوڵمدا زیاترین فیلم ببینم بەلام هێشتا زۆرێک فیلمم لەدەست چوو، جگە لە خراپی دابەشکردنی فیلمەکان !
دوو ڕۆژ کەم بو بۆ پیشاندانی فیلم ،بە هیوام لە خولی ئایندەدا وردتر بەرنەمەکان دابڕێژن لە زیاتکردنی ماوەی فێستیڤال و چ لە دابەشکردنی فیلمەکاندا.
٧- فورسەتی زیاتر دابنرێت بۆ قسەکردن لەسەر فیلمەکان و ڕوبەڕوبونەوەی بینەرو دەرهێنەر کە خاڵی گرینگی هەر فێستیڤاڵێکە جگە لە فروان کردنی دنیابینی دەرهێنەر، کەشو هەوایەکی وا دروست دەکات کە بینەرو هونەرمەندانی ئامادەبوش کەڵک لە کارو چالاکی وپڕۆژەکانی داهاتویان وەربگرن.
٨- لە ڕۆژەکانی پێش دەستپێکردنی فێستیڤاڵ دەکرێت میوانە بینیەکان بەرنامەی تایبەتیان بۆ دابنرێت بۆ سەردانی کردنی شۆێنە کەلتوری و مێژویەکان وەک( مۆزەخانەکان، ئەمنەسورەکە.
دەربەندی بازیان، قەلای هەولێر.
ئەشکەوتەکانی قزقاپان ، هەزارمێردو……هتد ) یان ئەو شۆێنانەی کە تایبەتی خۆی هەیە لە مێژوی ئێمەدا تا ئەوانیش بزانن چۆن سود لەکات وەردەگرین و گرینگی بە کەلتورو مێژوی خۆمان دەدەین ئەمە لەوەیە ببێتە پتەوکردنی لینکی بەهێز بۆ ئاڵوگۆر لە کایە جیاوازەکانی ژیاندا.
١٠-بەهێزکردن و توندکردنەوەی دەستەی بەڕێوەبەر (management (خاڵی سەرەکیە بۆ سەرکەوتنی هەمو فێستیڤاڵ و چالاکیەکی هونەری بەداخەوە بە شێوەیەکی گشتی لە زۆربەی بۆنەو چالاکی و فێستیڤالەکاندا مانیجمێنتمان بەهێزنیە تەنانەت دەکرێت کەسی تایبەتی بۆ پەیدا بکەین ئەگەر لەدەرەوەی وڵاتیشبێت لەوەیە هەم تێچون هەم کارەکانمان بۆ ئاسانتربکات بەداخەوە ئەمساڵ شپرزەیی هەبو لە بەڕێوەبردندا!
١١- دەکرێت بۆ ساڵێکیتر بلیت بفرۆشرێت کە ئەمە ڕۆتینترین کاری هەر فێستیڤاڵیکە جگە لەوەی دەستکەوتێکی مادی باشە بۆ فێستیڤاڵ بەجۆرێکیش ڕێگریە لەو بێسەروبەریە کە زۆرێک تەنها سەرەتای فیلمەکەیان دەبینی بە سیفەتی ئەوەی بە دڵیان نیە فیلمیان جێدەهێشت کە دڵنیام ئەگەر بلیتیان بکڕیایە وایان ناکرد گرینگە ئەوەکەسانە سەیری فیلم بکەن هەم تامەزرۆن هەم بۆیان گرینگە ئاستی فیلمەکان هەڵبسەنگێنن زۆروبۆری ئامادەبوان گرینگ نیە کوالێتی بینەرگرینگە .
١٢-دوا خاڵ کە زۆر بەلامەوە گرینگە هاتنە ژوورەوەی مناڵی زۆر بچوک لەگەڵ کەسو کارا یان خوارتەمەنی باڵقبون جگە لەوەی قانونی نیەو دروست نیە شکاندنی پرەنسیپەکانی فێستیڤالە بەتایبەتی بەبەر چاوی میوانە بیانیەکان غەریب ونەگونجاوبو.
