ئەفسەرێكی سوپای حەشدی شەعبی لەناوچەی حەمرین ئاشكرایدەكات كە فڕۆكەیەكی نەناسراو لە ناوچەیەكی ژێر دەسەڵاتی داعشدا نیشتەوە.
نەقیب رەعد موسەوی ئەفسەر لەریزەكانی حەشدی شەعبی لە ناوچەی حەمرین بەڕێگای كوردستانی راگەیاند: فڕۆكەیەكی نەناسراو لەو ناوچانەی كە تاكو ئێستا لەباكوری سنوری حەمرین ئازادنەكراون و لەژێر دەستی چەكدارانی داعش ماون نیشتەوە و بۆماوەیەك مایەوەو دواتر بەرەو شوێنێكی نادیار رۆیشت.
گوتیشی: تاكو ئێستا ئاشكرا نەبووە كە ئەو فڕۆكەیە سەر بەچ لایەنێك بێت، بەڵام پێدەچێت چەك و تەقەمەنی دابێتە چەكدارانی داعش، یاخود سەركردەكانی داعشی لەو ناوچەیە گواستبێتەوە بۆشوێنێكی دیكە.
