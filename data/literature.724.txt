كێشه‌كانمان له‌ گه‌ڵ به‌غداد له‌ سه‌ر پرسی نه‌ته‌وه‌ین یان وپاره‌ و پۆست … جه‌زا ئه‌حمه‌د فارس
ئه‌م قه‌یرانه‌ی كه‌ ڕوو به‌ڕووی هه‌رێمی كوردستان كرایه‌وه‌ زۆر شتی بۆ ڕونكردینه‌وه‌ یه‌كێك له‌و بابه‌تانه‌ بریتی بوو له‌ كێشه‌ی نێوان حكومه‌تی هه‌رێمی كوردستان و حكومه‌تی عێراقی فیدراڵ.
سه‌ركرده‌ سیاسیه‌كانمان ئێمه‌یان به‌وه‌ هه‌ڵده‌خه‌ڵه‌تاند كه‌ كێشه‌ی كورد له‌ گه‌ڵ به‌غداد له‌ سه‌ر پرسه‌ نه‌ته‌وه‌ییه‌كانه‌ و ئه‌وان تا دوا هه‌ناس ده‌جه‌نگن له‌ پێناو ناوچه‌ جێناكۆكه‌كان و به‌ دیهێنانی مافه‌ نه‌ته‌وه‌ییه‌كانی كورد.
به‌ تێپه‌ڕبوونی كات ده‌ستی سه‌ركرده‌سیاسیه‌كانمان كه‌شف بوو كه‌ ئه‌وان بۆ پاره‌ و پۆست له‌وێن مه‌به‌ستیانه‌ كه‌ پرسه‌ نه‌ته‌وه‌ییه‌كان ته‌نها وه‌ك كاڵایه‌ك و بیفرۆشنه‌وه‌ به‌ خه‌ڵكی هه‌رێمی كوردستان و ناوچه‌ جێناكۆكه‌كان.
بۆیه‌ له‌ (2003 ) ه‌وه‌ ته‌نانه‌ت یه‌ك ناوچه‌ی جێناكۆكیش نه‌توانراوه‌ بگه‌ڕێنرێته‌وه‌ سه‌ر هه‌رێمی كوردستان و یه‌ك پرسی نه‌ته‌وه‌یش نه‌توانراوه‌ به‌ره‌و پێشه‌وه‌ ببرێت.
سه‌ركرده‌ سیاسیه‌كانمان له‌ به‌غداد نمونه‌یه‌كی ناشیرینیان پێشكه‌ش كرد چونكه‌ ئه‌وان ئه‌وه‌نده‌ی بۆ به‌رژه‌وه‌ندی تایبه‌تی خۆیان و بنه‌ماڵه‌كه‌یان ،یان حیزبه‌كه‌یان له‌وێ‌ بوون نیو هینده‌ بۆ خه‌می هاوڵاتیان نه‌چوبوونه‌ به‌غداد.
له‌پاڵ ئه‌وه‌ی ده‌سه‌ڵاتداری كورد له‌ به‌غداد خه‌ریكی پاره‌ كۆكردنه‌وه‌ و به‌ده‌ست هێنانی پۆست بوون له‌ ناو خۆشیاندا هه‌میشه‌ له‌ ململانێیه‌ كی سه‌ختدا بوون بۆ ئه‌وه‌ی زۆر ترین پاره‌ و پۆست به‌ده‌ست بیه‌نن بۆیه‌ نه‌توانرا ئامانجی نه‌ته‌وه‌ی به‌ده‌ست بیه‌نرێت له‌ به‌غداد.
به‌ڵام به‌داخه‌وه‌ سه‌ركرده‌ سیاسیه‌كانی كورد له‌ سه‌ره‌تای چونه‌ به‌غدادیانه‌وه‌ له‌ پاڵ ئه‌وه‌ی كه‌ داهاتوو پۆستی گرنگیشیان به‌ ده‌ست هێنا نه‌یاتوانی پرسی نه‌ته‌وه‌ی كورد به‌ره‌و پێشه‌وه‌ به‌رن له‌ به‌ر ئه‌وه‌ی خه‌رقی گه‌نده‌ڵیه‌كی گه‌وره‌ بوو بوون.
كاتێك كه‌ بوین به‌ به‌شێك له‌ عێراقی فیدراڵ زۆر پۆستی گرنگ و پاره‌مان به‌ ده‌ستهێنا به‌ڵام له‌ به‌ر ئه‌وه‌ی نه‌مانتوانی به‌ شێوه‌یه‌كی عاقڵانه‌ مامه‌ڵه‌ بكه‌ین پێیانه‌وه‌ ئه‌و پۆست وپارانه‌ بونه‌ مایه‌ی ماڵوێرانی بۆ خه‌ڵكی هه‌رێمی كوردستان.
سه‌ركردایه‌تی سیاسی كورد له‌پاڵ ئه‌وه‌ی بۆ پۆست و پاره‌ چونه‌ به‌غداد خه‌ڵكیان كرده‌ قوربانی چونكه‌ به‌ به‌رده‌وامی كاریان له‌ سه‌ر چه‌واشه‌كاری خه‌ڵكی هه‌رێمی كوردستان كردووه‌ كه‌ ئه‌وان بۆ ده‌ست كه‌وتی نه‌ته‌وه‌ی چونه‌ته‌ ئه‌وێ‌ .
كاتێك عه‌ره‌به‌كان به‌ سونه‌و شیعه‌وه‌ تێگه‌شتن كه‌ سه‌ركردایه‌تی سیاسی كورد سه‌ركده‌یه‌كی خۆپه‌رستی گه‌نده‌ڵن كه‌وتنه‌ په‌راوێز خستنی هه‌ریمی كوردستان ، به‌مه‌ش پێگه‌مان لاواز بوو و ئه‌و سه‌نگ و قورسایه‌ی كه‌ هه‌مان بوو له‌ده‌ستماندا.
ئه‌وه‌ پیاوه‌ سیاسیه‌نه‌ی كه‌ له‌دوای رووخانی حكومه‌تی به‌عسی عێراقیه‌وه‌ چونه‌ به‌غداد وه‌ك نماینده‌ی كورد نه‌یان توانی سیاسه‌تێكی دروست بكه‌ن به‌ ئاڕاسته‌ی خزمه‌ت كردنبێت به‌ پرسه‌ نه‌ته‌وه‌ییه‌كان به‌تایبه‌تی له‌ به‌دێهێنانی خه‌ونی گه‌ڕانه‌وه‌ی ناوچه‌ جێناكۆكه‌كان بۆ سه‌ر هه‌رێمی كوردستان.
بۆیه‌ خه‌ڵكی هه‌رێمی كوردستان و ناوچه‌ جێناكۆكه‌كانیش كرانه‌ قوریانی به‌رژه‌وه‌ندیه‌كانی گروپێكی بچوك له‌سه‌ركرده‌ی هه‌ردوو حیزبی ده‌سه‌ڵاتدار كه‌ زۆر نه‌هامه‌تیان توشكردین.
له‌كۆتایدا ده‌گه‌ینه‌ ئه‌وڕاستیه‌ی كاتێك كێشه‌مان له‌ گه‌ڵ به‌غداد بووه‌ ئه‌وه‌ كێشه‌كانمان له‌ سه‌ر پۆست و پاره‌ بووه‌ نه‌وه‌ك له‌ سه‌ر پرسی نه‌ته‌وه‌ی ، هه‌میشه‌ پرسه‌ نه‌ته‌وه‌ییه‌كان بۆ به‌رژه‌وه‌ندی تایبه‌تی به‌كار هێنراون له‌لایه‌ن سه‌ركرده‌ سیاسیه‌كانمانه‌وه‌.
