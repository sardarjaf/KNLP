چەكدارێكی سپی پێست لە هێرشێكدا بۆ سەر كلێسایەكی رەشپێستانی ویلایەتی كارۆلینای باشووری ئەمریكا، نۆ كەسی كوشتو دوتاریش هەڵهات، بەرپرسانی پۆلیسیش روانگەی رەگەزپەرستانەی هێرشبەرەكە بە هۆكاری رووداوەكە دادەنێن.
ئەگەرچی پۆلیس شوناسی تەواوی قوربانیەكانی رانەگەیاندووە، بەڵام یەكێك لە چالاكانی بواری مافەكانی مرۆڤ ئاماژەی بەوە كردووە كە قەشەی كلێساكە لەناو كوژراوەكاندایە.
پۆلیسی چارلستۆن، ماویەك پاش هێرشەكە گەنجێكی لە نزیك شوێنی رووداوەكە دەستگیر كرد، بەڵام دواتر رایانگەیاند كە ئەو لاوە پێوەندیی بە رووداوەكەوە نەبووەو گەڕانو پشكنین بۆ دەستگیركردنی تاوانبارەكە بەردەوامە.
توندوتیژیە رەگەزپەرستانەكان لە ئەمریكادا رۆژبەڕۆژ لە پەرەسەندندانو لە چەند ساڵی رابردوودا هاووڵاتیانی رەشپێستی ئەو وڵاتە چەندین خۆپیشاندانی ناڕەزاییان بۆ ئیدانەكردنی هەڵسوكەوتی رەگەزپەرستانەی پۆلیسی وڵاتەكەیان لەهەمبەر رەشپێستەكان ئەنجامداوە.
