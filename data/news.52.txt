عەبادی راشیگەیاند، ھەرکەس گەندەڵی بکات و کردبێتی دەبێت وەلا بنرێت، دەبێت سەرجەم لایەنەکانیش لەخۆیانەوە دەستپێبکەن، ھەر نوێنەرێکی لەحکومەت و فەرمانڕەواییدا ئەگەر زانییان گەندەڵی کردوە، دەبێت بۆخۆیان سزایان بدەن.
سەرۆکی حکومەت ئەوەشی نەشاردەوە كە، من وەکو عەبادی بڕوام بەوە ھەیە، بەقڕکردن و ھەڕەشەکردن ھیچ ئامانجێکمان بەدینایەت، بەڵام دەبێت ھەموو کێشەکانیش چارەسەریان بۆ بدۆزرێتەوە، ئێمە ھەڕەشە لەکەس ناکەین، چونکە ئەو زمانە ئاشتەوایی کۆمەڵایەتی دەخاتە مەترسیەوە، بەتەواوی بڕوامان بەزمانی سەردەم ھەیە کە ئەویش ئاشتی و ئارامیە.
ناوبراو جارێکی تریش ھۆشداریدا لەبارەی پرسی گەندەڵیەوەو رایگەیاند، ھەرکەس سامانی ناسروشتی ھەبێت، ڕوبەڕوی لێکۆڵینەوەی توندی دەکەینەوە، بڕیاریشمانداوە، چاوپۆشی لەکەس ناکەین، با ئەمە ڕون بێت لای ھەموان.
