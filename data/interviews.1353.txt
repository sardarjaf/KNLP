خۆشناو ناوێكە بەهیچ شێوەیەك لەبیر ناكرێ، مێژووییەكی پرشنگداری لە تۆپی پێ هەیە، توانیویەتی بە ئاستی بەرز ناوی خۆی لە نێو ئەرشیفی ئەستێرەكان تۆمار بكات و وەكو یاریزان ماوەی دوو وەرزە چووەتە بواری مەشق و راهێنان، لەوەشیان توانی سەربكەوێ.
لە وەرزی پارساڵ لەسەر ئاستی تازەپێگەیشتووان پلەی یەكەمی وەرگرت و ئەمساڵیش لەسەر ئاستی لاوان توانی نازناوی خولی یانە پلە نایابەكان بە دەست بهێنێ.
ئێمەش لەم روانگەیەوە بە باشمانزانی بیكەینە میوانی فایلی وەرزشی و ئەم دیمانەی لەگەڵدا سازبكەین.
- لای من شتێكی زۆر گرنگ و خۆش بوو، بەر لە دەستپێكی خولەكە بڕیارمدا بوو كە واز لە راهێنەرایەتی بهێنم و خۆشیەكەش لەوەی بوو پلەی یەكەمم بە دەستهێنا و وازم لە راهێنەرایەتی هێناو بوومە سەرپەرشتیاری هەردوو تیپی تازەپێگەیشتووان و لاوان.
* قسە و باس دەكرێت كە زۆر لە یانەكان ساختەكاری لە تەمەنی یاریزانەكان دەكەن، وەڵامی تۆ چییە؟
- ئەوە شتێكی باوە لە زۆربەی زۆری یانەكان، یەكێتی تۆپی پێی كوردستان ناتوانێ كۆنتڕۆڵی ئەم دیاردەیە بكات، چونكە داوا لە یانەكان دەكات خۆیان (صورە قیدی) یاریزانەكان بهێنن، ئینجا هەر چۆنێك بێت هەوڵی ساختەكاری دەدرێت، پێم باشە یەكێتی تۆپی پێی كوردستان لە هەر شارێك لیژنەیەك پێكبهێنێت خۆیان سەردانی بەڕێوەبەرایەتی ناسنامە و باری شاریستانی بكەن بۆ دڵنبابوون لە تەمەنی یاریزانەكان و رێگە لەوانە بگرن كە چاویان لە ساختەكارییە.
* ماوەی دوو ساڵە پلەی یەكەم وەردەگرن، دەكرێ بزانین چەند یاریزانتان داوەتە تیپی یەكەمی یانەی هەولێر؟
* بە رای تۆ رێوڕەسمی دابەشكردنی خەڵات لە یاریگا بێت باشترە یان بەمشێوەیەی كە یەكێتی ناوەندی تۆپی پێی كوردستان دابەشیكرد؟
- زوو نەبوو، تەمەنم گەیشتە 35 ساڵی، هەر یاریزانێك وا باشە لە لووتكە بێت وازبهێنێ تا كەسایەتی و قورسایی خۆی لە دەست نەدا.
- خۆم بە قەرزاری هەموو جەماوەری شاری هەولێر دەزانم بە تایبەتی شەهیدی سەركردە مامۆستا فرەنسۆ هەریری و هەروەها قەرزاری كاك مەحمود عەزیزم، چونكە یەكەم راهێنەر بوو كە مەشقی بە مندا.
- ئەمە لە بەرژەوەندی یاریزانی هەولێر و كوردستان نییە، گەر تۆ 14 - 15 یاریزانت هێنا كە هەموویان ئەستێرە بوون، مانای ئەوەیە رێگە بە یاریزانی خۆمان نادرێ یاری بكەن.
- لەسەر یاریزان پەیوەستە، نەوەی ئێستا گرنگی زیاتر بە پارە دەدا، بیر لە خۆی ناكاتەوە وەكو ئەستێرەیەك بێت و باش یاری بۆ جەماوەر و یانەكەی بكات، پارەش بۆتە هۆكارێك كە ئەم جۆرە یاریزانانەی ناوت هێنان دروست نەبنەوە.
- دەگەڕێتەوە زۆری یاریزانانی دەرەوەی شار، كە بۆ یانەی هەولێر یاری دەكەن، ئێمە كە یارییمان دەكرد چەند هەزارێكی دیكە بەهۆی پشتیوان هەندێكی دیكەش لەبەر یاریزانەكانی دیكە دەهاتن، ئێستا خەڵك دەیەوێ نەوەی خۆمان ببینێ، لەگەڵ رێزم بۆ یاریزانە عەرەبەكان، بینی یارییەكان هیچ تاموچێژێكی لە لای جەماوەر نەماوە.
- ئەمە ساڵی یەكەم نییە ئەم شتە روودەدات لە وەرزی پارساڵ لە تازەپێگەیشتووان یەكەم بووم لەم نازناوە دوورخرامەوە، نەمزانیوە یانەیەك لە پلەی دوانزەمین بێت و باشترین راهێنەر بێت، لەسەر خۆم قسە ناكەم ئەی یانەی خاوەن پلەی دووەم و یان پلەی سێیەم نازانم بە چ پێوەرێك راهێنەرێك هەڵدەبژێرن، نابێ ئەم شتانە بكرێ و دڵی ئەم و ئەو رازی بكەیت، بەڕاستی دەبێ پێوەر هەبێت بۆ دەستنیشانكردنی یاریزان و راهێنەر .. تاد بەڕاستی گلەییەكی زۆریان لێدەكەم.
- هیوادارم لە وەرزی داهاتوو زیاتر گرنگی بە خولی لاوان و تازەپێگەیشتووان بدرێت و راهێنەرەكان دووربن لە كاری ساختەكاری تا بتوانین بە هەموو لایەك وەرزش لە كوردستان بەرەو پێشەوە ببەین.
