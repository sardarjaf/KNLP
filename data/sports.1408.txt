 یوساین بۆڵتی راكەری بەناوبانگی جامایكا و جیهان لەسەروی لیستی هەڵبژاردەكەی وڵاتەكەیەتی بۆ بەشداری كردن لەپاڵەوانێتی جیهانی گۆرەپان و مەیدان كە بریارە لەرۆژی 4 ی مانگی داهاتوو لە لەندەن دەست پێبكات  بۆڵتی هەڵگری 3 میدالیای ئاڵتونی لە ئۆڵمپیادی ریۆ دی جانیرۆ ئاشكرای كرد : دەیەوێت لەراكردنی 100 مەتر و 4 بە 100 مەتر بەشداری بكات پێش ئەوەی وازهێنانی خۆی رابگەیەنێت   بۆڵت یەكێك لەراكەرە بەشداربووەكانی ئەو پاڵەوانێتی یە لەپاڵ دانیال ولیامسی پاڵەوانێتی پێشبڕكێكانی راكردنی بەربەست كە بەر لە 2 ساڵ نازناوەكەی بەدەست هێنا    یوساین بۆڵتی تەمەن 30 ساڵ لەساڵی 2008 وە باڵادەستی بەسەر راكردنە خێراكان سەپاندووە   بەجۆرێك لەراكردنی 100 مەتر و 200 مەتر و 4 بە 100 مەتر میدالیای ئاڵتونی لە ئۆڵمپادی پەكینی 2008 بەدەستهێنا   هەروەها خاوەنی ژمارەی پێوانەیی جیهانیە لە راكردنی 100 مەتر كە ماوەكەی بە 9 سانیە و لەسەدا 58 ی بەشە سانیەیەك بڕی و پێشبڕكێی 200 مەتر كە بە 19 سانیە و لەسەدا 19 ی بەشە سانیەیەك بڕی   جێی ئاماژە پێكردنە بۆڵت كە نازناوی خێراترین پیاوی جیهانی لێ نراوە  هەڵگری میدالیای ئاڵتونی 100 مەتر و 200 مەتر و 4 بە 100 مەترە لەپاڵەوانێتی یەكانی پەكینی 2015 و مۆسكۆی 2013 و بەرلینی 2009
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
