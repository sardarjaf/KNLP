مایكل هایدن بەڕێوەبەری پێشووی ئاژانسی هەواڵگری ئەمریكا ناسراو بە سی ئای ئەی بە ڕۆژنامەی لۆڤیگارۆی فەرەنسای راگەیاندوە هەردوو دەوڵەتی عێراق و سوریا لەسەر ڕۆخی لەناوچووندان و لە كۆتایی نزیك بوونەتەوە.
مایكل هایدن وتیشی، لە ئایندەیەكی نزیكدا لەبری بیست و دوو دەوڵەتی عەرەب تەنها بیست دەوڵەت دەمێنێتەوە و چیتر بەغداو دیمەشق پایتەختی دوو وڵاتی عەرەبی نابن.
بەڕێوەبەری پێشووی ئاژانسی هەواڵگری ئەمریكا رونیشكردەوە، لەماوەی رابردوو ئەمریكا گرنگی زۆری بە عێراق و سوریا داوە، بەڵام خۆیان نەیانتوانیوە پارێزگاری لەمانەوەی خۆیان بكەن، بەجۆرێك بەرپرسانیان وڵاتەكانی خۆیان كردۆتە گۆڕپانی ململانێ و دەستێوەردانی وڵاتانی دراوسێ و جیهان.
