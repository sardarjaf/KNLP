رۆژی یه‌كشه‌ممه‌ رابردوو سه‌رۆكی حكومه‌تی عێراق، حه‌یده‌ر عه‌بادی ده‌ستپێكردنی پرۆسه‌ی رزگاركردنی فه‌لوجه‌ی راگه‌یاند و وته‌بێژی نه‌ته‌وه‌یه‌كگرتووه‌كان له‌ عێراق نیگرانی خۆیان لە كوژرانی هاوڵاتیانی بێتاوان راگەیاند.
ستیڤان دوجاریك، وته‌بێژی نه‌ته‌وه‌یه‌كگرتووه‌كان له‌ عێراق رایگه‌یاند، كۆمه‌ڵگه‌ی نێوده‌وڵه‌تی له‌ چاره‌نووسی ئه‌و هاووڵاتییانه‌ نیگه‌رانه‌ كه‌ هێشتا له‌ ناو فه‌لوجه‌دا ماونه‌ته‌وه‌.
فه‌لوجه‌ كه‌ ده‌كه‌وێته‌ سه‌ر رووباری فورات و له‌ خۆرئاوای به‌غدای پایته‌خت هه‌ڵكه‌وتووه‌، وه‌ك به‌رپرسانی سه‌ربازی ئه‌مریكا مه‌زنده‌یان كردووه‌، ئه‌گه‌ری ئه‌وه‌ هه‌یه‌ له‌ نێوان 60 تا 90 هه‌زار هاووڵاتی تێدا مابێت.
ئه‌مه‌ له‌ كاتێكدایه‌ پێش شه‌ڕ دانیشتوانی ژماره‌یان ده‌گه‌یشته‌ 300 هه‌زار كه‌س.
