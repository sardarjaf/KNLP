لە یارییەکەی دۆستانەدا بۆ خۆ ئامادەکردن بۆ پاڵەوانێتی یۆرۆی 2016 هەڵبژاردەی ئینگلتەرا لە نێو هاندەران و یاریگای خۆیدا میوانداری هەڵبژاردەی ئوسترالیای کرد.
لەئەنجامدا هەڵبژاردەی ئینگلتەرا بە دوو گۆڵ بەرانبەر بە یەک گۆڵ یارییەکەی بردەوە، هەردوو گۆڵەکەی ئینگلیزی ڕاشفۆڕد و واین رۆنی لە خولەکەکانی 3 و 55 دا تۆماریانکرد، تەنها گۆڵەکەی ئوسترالیا ئیریک دایەر یاریزانی ئینگلتەرا بەهەڵە لەخۆیانی کرد.
جێی ئاماژەیە هەڵبژاردەی ئینگلتەرا لەم هەفتەیەدا ئەمە دووەم یارییە دەیباتەوە، لە یاریی ڕابردوو بەهەمان ئەنجام لە هەڵبژاردەی تورکیای بردەوە.
