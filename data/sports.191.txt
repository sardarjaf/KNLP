بانگەشەی پاڵێوراوەكان بۆ بوون بە سەرۆكی یانەی بەرشلۆنە بەردەوامە و خوان لاپۆرتای ركابەری سەرەكیی بارتومیۆ پلانی خۆی بۆ یانە كەتەلۆنییەكە ئاشكراكرد.
لاپۆرتا لە لێدوانێكیدا رایگەیاند ئەریك ئەبیدالی یاریزانی پێشووی یانەی بەرشلۆنە رۆڵێكی باڵا دەبینێت لە نەخشەرێگەی داهاتووی یانەكە ئەگەر هاتوو ببێتەوە بە سەرۆكی بارسا.
لەوبارەیەوە لاپۆرتا وتی " ئەبیدال كەسێكی ئاسایی نییە، ئەو كەسێكی تەواوە لە هەموو رووێكەوە، ئەو پێشتر سەلماندی كەسێكی خاوەن هەست و بەپەرۆشە بۆ بەرشلۆنە، دەبێتە خاوەن دەسەڵات و هێز، ئەو دەبێت بە بەڕێوەبەری وەرزشیی یانەكە."
هەروەها ئەبیدال ـیش لەدوای لاپۆرتا وتی " بەلای منەوە بارسا تەنها یانەیەك نییە و دەمەوێت كاری تیادابكەم، من دەزانم لاپۆرتا بەپەرۆشە بۆ ئەو ئەزموونە نوێیە ئەگەر سەركەوتووبێت.
لە كۆتایشدا وتی " كاری من لە یانەكەدا پێگەیاندن و دۆزینەوەی چاڤی و ئینیێستا و لیۆ مێسی نوێیە، هیوادارم هەمووان یارمەتیم بدەن لەوكارەدا.
