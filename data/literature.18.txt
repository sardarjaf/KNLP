ئەم بابەتە سەرنجی ڕاکێشام ، تەلەفۆنم بۆ سەرنوسەری ڕۆژنامەی ئازادی کرد و لێمپرسی : حەمەی لوتکە کێیە و بۆ لایدەبەن لەسەر کارەکەی .
منیش سۆزی کوردایەتیم بە جۆش هات، ئەدرەسی مالی حەمەی لوتکەم وەرگرت بە تاکسییەک تا بەردەم مالی چووم.
پاسەوانی بەردەرگا لێیپرسیم : چیتدەوێ ؟.
پاسەوانەکە بە موبایەلەکەی لەگەل بەرپرسەکەی قسەی کرد .
ئینجا ڕووی دەمی لەمن کرد و وتی:  وەرە دانیشە ..لەناوکابینەی پاسەوانەکە دانیشتم .
وتی: دەکەواتە گوێ بگرە .
لەم ولاتە یەک ڕۆژنامە نوس چاوپێکەوتن لەگەل بەرپرس ناکات .
هەموو هەوالەکان لە پاسەوانەکان وەردەگیرێ پاشان وێنەی بەرپرسەکە بە ئیمەیل بۆت دەنێردرێت .
لەبەرئەوەی   شەو و ڕۆژ لەگەل بەرپرسەکەم دەتوانم وەلامی هەموو پرسیارەکانت بدەمەوە.
وتی : جا کەس هەیە ژیانی ( مەحمەدی لوتکە) نەزانێت.
ئەم کاک مەحمەدە هەر لەمندالییەوە حەزی کردووە بەسەر لوتکەی چیاکان سەرکەوێ بۆیە ناویان ڵێناوە حەمە لوتکە.
پاشان زۆربەی ژیانی لە شاری (داناخی) هۆلەندا بەسەربردووە .
هەر کە سەددام ڕوخا یەکسەر هاتەوە بۆ خزمەت کردنی شارەکەی.
من  کەسێکم زۆر حەز بەخەوی بەیانیان دەکەم بۆیە ئەو ڕۆژە بێدار نەبوومەوە تا کاتژمێر دوانزەی نیوەڕۆ.
هەر کە لە خەو هەلسام موبایەلەکەم داگیرساند لە پڕیکا گوێم لە دەنگی دەیان ماسجبوو، کاتێ خوێندمەوە سەیردەکەم هەموو دەستخۆشی بابەتەکەم لێدەکەن.
بە تاکسیەک ڕۆیشتم بۆ دەزگای ئازادی پێشوازییەکی گەرمیانکردم ..هەشتا هەزار دینارش لەناو زەرفێک درا پێم.
سەرنوسەرەکە وتی : دەزانیت کاکە حەمەی لوتکە سوپاسی تایبەتی بۆ ناردووی..دەلێت پێویستە خەلات بکرێت.
ڕۆژنامەکەم گرتە دەست و لەسەر پردەکەی کۆڕنیش ڕاوەستام چاوەڕوانی تاکسیەکم دەکرد .
لە پڕێکا تاکسییەک لەبەردەمم وەستا ژنێکی خرپن و خەپە دابەزی و ڕووی دەمی لێکردم وتی : تۆ کارزانی ڕۆژنامە نوسی؟
هەتا هێزی تیابوو دوو شەپا زڵی مزری کێشا بە بنا گوێما و وتی : هەی جاش قەلەم ئەم هەموو درۆیەت لە کوێ هێنا!.
منیش لەبەر ئەوەی گوێم کاس بوو واقم وڕمابوو نەمزانی چیبلێم؟ ژنەکە سواری تاکسیەکە بوەوە و بۆیدەرچوو.
وتی : ئەوە تۆ باسی چییدەکەیت ..هەرچی ڕێکخراو ئەندامی حزبەکان هەیە خۆیان ئامادە کردووە خۆپیشاندان بکەن .
داوا دەکەن کاکە حەمە بگەڕێتەوە سەرکاری خۆی.
زۆر بەخەمباری بەسەر کۆڕنیشی خاسە شۆڕبوومەوە .
گەنجێکی خۆشنوس پیکابەکەی پڕ لە لافیتە کردبوو لە قەراخ شۆستەکە ڕایگرتوو چەند لافیتەیەکی داکوتا.
پاشان خۆشنوسەکە بەرەوڕووم هات دوای سلاو کردن دەستەکانی گوشیم ، وتی : دەستخۆشی ئەو بابەتەت لێدەکەم.
باشبوو ئەو بەیانییە زوو بە ئاگا هاتم کتژمێر نزیک دە و چڵ خولەک دەبوو.
ئەم کاتانە بۆمن هەر بەیانی زووە.
چایەکم فڕکردو بە سواری تاکسی تا بەردەم بینای پارێزگا چووم.
پاسەوانەکان منیان ناسییەوە .
بانگیانکردم : وتیان ژمارەی موبایلەکەت چەندە؟ باجی ڕوناک نایەوێ بتبینێ بەس خۆی تەلەفۆنت بۆ دەکات.
ژمارەی موبایەلەکەم دا بە پاسەوانەکان ..ئەوانش تەلەفۆنێکیان کرد بۆ باجی ڕوناک وتیان : ئەوە کارزان لێرەیە و ئەمەش ژمارەی موبایلەکەی.
وتی : هەر ئێستا وەرە بۆ لام..نابینی شار بە لافیتە ڕازاوەتەوە ..سەد هەڕەشەش لە (کاکە حەمەوە) بۆمان هاتووە.
وتی : فەرموو نا فەردەگوو..سەگباب ئەو پەشیمان بوونەیەوە چییە نوسیویتە.
شت دەنوسیت و پەشیماندەبیتەوە.
وەلاهی دەبێت وەک کار سەرتبڕم!.
ئنجا وتی بابێینە سەرباسەکەم : من و (حەمەی لوتکە) ناسیاوی یەکین و لە مندالیەوە یەکتر دەناسین .
لە سەردەمی هەرزەکاری یەکترمان خۆشویست و بۆ یەکتر دەمردین .
ئەم خۆشەویستیەمان هەموو کەس پێیدەزانی..لە هەشتاکان چاوەڕوانبووم حەمە بێ بۆداخوازیم..کەچی ڕۆژێکیان نامەیەکی بەدەستم گەیشت تیایدا نوسیبووی : بمبوورە من دەبێت ولات جێبێلم ، دەچمە هەندەران..بەلام تۆ جێنایەڵم چونکە تۆ هەردەم لە دڵمای .. ڕۆژێک دێ بەیەکتر شاد دەبین.
لە کۆتایی هەشتەکانەوە من بووم بە فەرمانبەر لە پارێزگا کاکە حەمەش لە هۆلەندا نیشتەجێ بوو، کەچی یەک ڕۆژش پەیوەندی پێوە نەکردم.
لە لای خزم و کەس و کارش لە هەوالی نەپرسیم.
منیش ئەو هەموو ساڵە بە عەشقی ئەو دەتلامەوە تا تەمەنی گەنجیم تێپەڕی و خەلکی ناویان لێنام کچە قەیرەکە، کەسش نەدەهات بۆ داخوازیم چونکە پێشتر لەگەڵ حەمە پەیوەندی هەبوو ئیترئەم خۆشەویستییە بووبە لەکەیەک بەناوچەوانمەوە.
دوای ڕوخانی سەدام زۆرکەس لە هەندەران گەڕانەوە کاکە حەمەش گەڕایەوە .
لە دوورەوە بینیم سەڕەڕای ئەوەی زۆر لێی تووڕە بوبووم بەلام لەگەل بینینی هەرچی گلەیی و تووڕە بوونم هەبوو سڕانەوە.
باوەشمان بەیەکدا کرد و لەپاش چەند دانیشتنێک بڕیارماندا ببین بە هاوسەر.
هەرچەندە چەند هاوڕێیەکی حەمە پێیانوتم :  ئەوکاکە حەمەیە لە هۆلەندا  قومارچییەکی پیسبووە.
بەلام ئەو بەڵێنیدا و وتی : من ئەگەر لەم شارە کارێکم دەستکەوێت و تۆش فەرمانبەربیت دوو منداڵمان هەبێت و بەختەوەر بژین ئیتر من چیمداوە لە تاراوگە!
لە پڕێکا بینیم کاکە حەمە نامەی کەسێکی حزبی پایەبەرزی دایە دەست پارێزگا .
کاتێ پارێزگا خوێندیەوە بەگەرمی پێشوازی لێکرد و وتی: بەم زووانە لە شوێنێک داتدەمەزرێنم.
لە ڕێگا کە گەڕاینەوە وتم : حەمە ئەی تۆ بۆ بە منت نەوت نامەت پێیە تا منیش ئەوەندە لە پارێزگار نە پاڕامایەوە.
وتی  : قوڕ بەسەر تۆ بیست ساڵە لەوێ خزمەت دەکەیت کەچی هەرفەرمانبەریت.
منیش بە فیکەیەک دەبم شت.
کاکە حەمە کرا بە بەڕێوبەری ڕێگاوبان.
یەک ساڵی نەبرد کاکە حەمە دەیان زەوی فرۆشت و بانکی پڕ کرد لە دۆلار.
منیش هەستم دەکرد دزی دەکات و لەگەل بەرپرسەکانیتر دەستی تێکەڵە، لە لایەک دەوڵەمند بووبووین لەلایەکش ویژدانم ئازاری دەدام هەرکە منداڵێکی هەژارم دەبینی وامدەزانی پارووی دەمی ئەوانە  ئێمە دەیخۆین.
لە پاش سالێک ئێمە منداڵمان نەبوو.
چووین بۆ لای پزیشک لە ئاکامدا بۆ مان دەرکەوت کە خەتای کاکە حەمەیە منداڵمان نابێت.
من بە حەمەی مێردم وت: دەزانی بۆ منداڵمان نابێت؟
لەو ڕۆژەوە کاکە حەمە خەراپ گۆڕا ..دوو خانوومان هەبوو، خانویەکیان من تیایدەژیایم بە هەفتەش جارێک نەدەگڕایەوە بۆلام..لە خانووەکەیتر لە گەل پاسەوانەکانی دەستیان کرد بە گەعدە گێران و قومار کردن.
کاتێ دەمبینی ووردە گلەییم ڵێدەکرد.
ئەویش دەیگوت : چیت لێبکەم .
من هاتمەوە تۆ هیچت نەبوو.
ئێستا دوو سێ کۆشکت هەیە.
بە لەیلا عیلوی گڕتدەدەم.. تەنەکەیەک زیڕت هەیە.. ساڵی دووسێ سەفەری تورکیا و شام و میسرت پێدەکەم..ئیتر تۆ بەچی تێر دەبیت؟.
منیش یا بێدەنگ دەبووم یان دەمگوت : تۆش هاتییەوە فلست نەبوو ئەو هەموو شتەت لە کوێ بوو؟
جام کە پڕبوو لێیدەڕژێ..چووم بۆ لای پارێزگاری شار هەموو شتەکانم بۆ گێڕایەوە.
ئەویش خوا هەلناگرێ وتی : ئەم کەیسە وردەکاری زۆری دەوێت.
وتی : خۆمان قوڕمان بۆ خۆمان گرتۆتەوە.
ئێستا ئەم برادەرە بووەتە کەڵەگا و لەدەستی حزبەکان دەرچووە و ناشتوانین بەناوی گەندەڵی دەریبکەین.
داوای جیا بوونەوەم لە حەمە کرد کەچی تا ئێستا وەلامم ناداتەوە .
لە دادگا شکاتم لێکرد و داوام لەدادگا کرد جیامان کاتەوە کەچی لەوێش دەستی دەڕوات و پێیاندەلێت ئەمە کێشەیەک خێزانییە بە عەشایری حەلی دەکەین.
پێمووتووە من هیچم لێتناوێت ئەوەش خشڵ و زێڕو ماڵت .
کەچی تەلاقم نادات، نازانم بۆ خوا تەلاقی داوەتە دەست پیاو؟!
ئنجا بێمە سەر ئەو ڕاپۆرتەی تۆ نوسیت لەسەر ژیاننامەی کاکە حەمە .
تۆ حەمەت کردووە بە پالەوان ، نوسیوتە  لەبەر ئەوەی کوردە دەردەکرێت ، ڕاستییەکەی وانییە لەسەر گەندەڵی دەردەکرێت.
ئەم خەلکە لە گوێ گا نووستون.
ئەم حزبانەش لەبەر ئەوەی پیاوی خۆیانە پێیان نەنگە دان بە ڕاستییەکە بنێن.
لەلایەکی ترحەمەش حەزدەکات کێشەکە بکات بە کێشەی نەتەوە.
پێش ئەوەی تۆ ئەم ڕاپۆرتە بلاو کەیتەوە چوومە لای ڕۆژنامەنوسێک بابەتەکەم بۆ باسکرد وتی : نابێت بەرپرسە کوردەکان وەک گەندەل نیشانبدەین دوایی ئابروومان دەچێت.
وتم : کوردی چی؟ ئێمە خوێنمانڕشت بۆ ئەوەی دزێک بێت سەروەت و ماڵمان گسگ بدات؟ ئەم دەعبایە  ڕەوشتی بەرپرسی تیا نییە..پاشان خۆ کورد سەید نییە.
جاران هەزارەها جاشمان هەبوو.
ئێستاش دەیان ژنی لەشفرۆشمان هەیە.
بەهەرحال کەس ئامادە نەبوو ئەم بابەتە بنوسێتەوە.
تۆ سەرەداوی ئەم بابەتەت کردەوە.هەستم کرد تۆ فریو دراویت خەریکە کاکە حەمە بکەیت بە فس فس پالەوان کەچی یەک ڕۆژیش تەقەیەکی بە دوژمنەوە نەناوە.
کەچی فایلێکی بۆ خۆی کردووە گوایە کات خۆی تەنزیمی بووە!.
وتی : دەبا پێت بلێم ڕۆژێکش لوتکەی شاخی نەبینیوە...لەسەردەمی منداڵی تایەکیان دابووە دەستی وتبیان حەمە ئەم تایە بەرە سەر لوتکەی ئەو گردە بۆ ئاگری نەورۆز.
لەو ڕۆژەوە ناویاننا (حەمە لوتکە).
کەچی ئێستا هەرچی زەوی بنار گردی نەورۆز هەیە داگیری کردووە سەد مەتر سەد مەتر دەیانفرۆشێتەوە.
وتی : ئەی من یەک کتژمێرە گوێزت بۆ دەژمێرم..ئەم وتانەی من بۆ باسکردی بینووسەوەو بلاوی بکەرەوە.
وتم : بە خوا جوانە .
پێش ئەوەی تۆ ببینم بە تەلەفۆن هەڕەشەی لێکردم وتی : دەبێت وەک کار سەرتبڕم.
چاوی بڕییە چاوم و وتی : کارزان، تۆ گەنجی ژیانێکی درێژت لەبەردەمدایە ،  دەتوانی ئەم بابەتە بە ناوی منەوە بلاوکەیتەوە.
با کاکە حەمە من بکوژێت.
باجی روناک بە توڕەییەوە وتی : ئالۆزی چی؟ من ئامادەم هەموو شت لەدەست بدەم تەنانەت ژیانشم بخەمە مەترسی لە پێناو ئەوەی بتوانم ڕێگا لە دزێک بگرم چیتر سەروەت وسامانی شارەکەم نەدزێ.
چەند ئۆتۆمبیلێک بە بەردەممدا تێپەڕی بە پۆستەری (حەمەی لوتکە) ڕازاندرابووەوە، دەتگوت زاوایەو دەچێت بە دوای بووک.
