سەرچاوەیەكی ئاگادار بە رۆژنامەی ئەلحەیاتی راگەیاندووە: دەسەڵاتدارانی توركیا لە دوورگەی ئیمراڵی دەستیان كردووە بەرێوشوێنی گواستنەوەی عەبدوڵڵا ئۆجەلانی سەرۆكی پارتی كرێكارانی كوردستانی لە زیندانی تاكەكەسیەوە بۆ شوێنێكی فراوان و سەپاندنی نیشتەجێ كردنی زۆرەملێ بەسەریدا ، ئەمەش بۆ رەخساندنی زەمینەی دەستپێكردنەوەی سەردان و دانوستاندن لە نێوان ئۆجەلان و ئەنقەرە و تاقیكردنەوەیەكیشە بۆ هێوركردنەوەی پەكەكە لەو شەڕەی دژی سوپای توركیا دەستی پێكردووە.
لە دورگەی ئیمراڵی دەستكراوە بە دروستكردنی خانووبەرەو دانانی بازگە و پرسگەی تایبەت ، بۆ نیشتەجێكردنی ئۆجەلان لەو شوێنە تازەیەو رێگاكردنەوە لەبەردەم سەردانی پارێزەران و وەفدەكانی دانوستاندن .پێشتر جەمیل بایك كەسی دووەمی پەكەكە ، باش كردنی رەوشی ژیانی ئۆجەلانی لە زیندان كردبووە وەكو مەرجی سەرەتایی دیاری كردبوو بۆ دەستپێكردنەوەی پرۆسەی پرۆسەی ئاشتی و دانوستاندن لەگەڵ توركیادا.
