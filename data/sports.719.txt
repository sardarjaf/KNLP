 لەئینگلتەراش بەئەنجامدانی 3 یاری ركابەریەكانی هەفتەی 17ی خولی نایابی یانەكانی ئەو وڵاتە دەستپێدەكات، لەیاری دەستپێكی ئەو هەفتەیە كە سەعات 10 و 45 دەقیقەی شەو بەكاتی كوردستان ئەنجام دەدرێت،یانەی ستۆك سیتی لەدەرەوەی یاریگای خۆی دەبێتە میوانی یانەی بێرنلی، ستۆك سیتی لەجەولەی رابردو و لەسەر دەستی یانەی تۆتنهام روبەروی شكستێكی قورس بۆوە و بە گۆڵێك بەرامبەر بە 5 گۆڵ یاریەكەی دۆراند و ئێستا لەپلەی 15ی ریزبەندی خاوەنی 16 خاڵە، بەڵام بێرنلی توانی یاری هەفتەی 16 بەگۆڵێكی بێ بەرامبەر لە واتفۆرد بباتەوە و بە 28 خاڵیش چووە پلەی حەوتەمی ریزبەندی، سەعات 11ش .لەیەك كاتدا دوو یاری ئەنجام دەدرێت لەیەكەمیان هەردو یانەی كریستال پاڵاسی دوا یانەی ریزبەندی خولەكە  و واتفۆردی نۆیەمی ریزبەندی لەیاریگای یەكەمیان بەیەك دەگەن، لەدووەمیشیاندا یانەی چیڵسی پاڵەوانی وەرزی رابردووی خولەكە بەئامانجی گەرانەوە بۆ بردنەوەكانی دەبێتە میوانی هیدیرسفێڵد تاون، چیڵسی جەولەی رابردوو بەگۆڵێكی بێ بەرامبەر بەیانەی وێستهام دۆرا و كۆنتی راهێنەر و یاریزانەكانی ئامانجیانە بەبردنەوەیان لەم یاریە ئەو شكستە لەبیر هاندەرانیان ببەنەوە و, لەپلەكانی پێشەوەی ریزبەندی بمێننەوە، لەبەرامبەردا هیدیرسفێڵد تاون كە بە 2 گۆڵی بێ بەرامبەر یاری هەفتەی 16ی لەبرایتۆن بردەوە دەیەوێت بەپشت بەستن بەیاریگا و هاندەر شكست بەیانەكەی هەڵگری نازناو بهێنێت كە ئێستا ئەو یانەیە بە 18 خاڵ لە 5 بردنەوە و 3 یەكسان بون و 8 شكست پلەی 12ی ریزبەندی پریمەرلیگی گرتووە، جێی ئاماژە پێكردنە: رۆژی چوار شەممەش سەرجەم یاریەكانی تری هەفتەی 17ی خولەكە ئەنجام دەدرێت.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
