یانه‌ی بۆروسیا دۆرتمۆندی ئه‌ڵمانی گواستنه‌وه‌ی ئێمری موری یاریزانی لاوی توركی له‌ یانه‌ی نۆده‌ردشیلاندی دانماركی بۆ ریزه‌كانی راگه‌یاند.بۆروسیا دۆرتمۆند له‌ ماڵپه‌ری فه‌رمی خۆی واژووكردنی گرێبه‌سته‌كه‌ی له‌گه‌ڵ ئه‌م یاریزانه‌ 18 ساڵیه‌ راگه‌یاندووه‌ و ماوه‌كه‌شی بۆ پێنج ساڵ ده‌بێت.
له‌لایه‌ن خۆیه‌وه‌ مایك زۆركی به‌رێوه‌به‌ری وه‌رزشی یانه‌ ئه‌ڵمانیه‌كه‌ ده‌ڵێت ئێمری یاریزانێكی به‌دیاركه‌وتووی لاوه‌ و ده‌توانێت هاوكاریمان بكات و خاوه‌ن توانایه‌كی گه‌وره‌یه‌.
له‌لایه‌ن خۆیه‌وه‌ یاریزانه‌كه‌ ده‌ڵێت بۆروسیا دۆرتمۆند یانه‌یه‌كی گه‌وره‌یه‌ له‌ ئه‌وڕوپا و خاوه‌ن هانده‌رێكی زۆره‌، دڵخۆشم به‌ په‌یوه‌ندیكرد به‌و یانه‌یه‌وه‌.
