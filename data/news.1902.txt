ژمارەیەک لەو ڕاوێژکارانەی پەرلەمان کە پێشتر قەرزیان لەخولەکانی پێشوی سەرۆکایەتی پەرلەمانی کوردستاندا پێدراوە بەمەبەستی دروستکردنی خانوو یاخود چارەسەر بۆ نەخۆشیەکان، لەئێستادا مانگانە لەموچەکانیان ئەو قەرزە دەبڕدرێت، لیژنەی کاروباری پەرلەمانیش سەرباری پشتڕاستکردنەوەی ھەواڵە، وردەکاریی ئەو لێبڕینە ئاشکرادەکات.
دلێر ماوەتی ئەندامی لیژنەی کاروباری پەرلەمانی کوردستان لەلێدوانێکدا بۆ SNN جەختی لەڕاستیی ھەواڵەکە کردەوەو وتی:"ئەو ڕاوێژکارانەی پەرلەمان یاخود فەرمانبەران کە پێشتر بڕە پارەیەکیان وەک قەرز پێدراوە بەمەبەستی دروستکردنی یەکەی نیشتەجێبون یاخود نەخۆشی تایبەت، لەئێستادا مانگانە بەشێکیان ڕاستەوخۆ ئەو بڕە پارەیەیان لێوەردەگیرێتەوە".
بەگوێرەی زانیاریەکات، بەشێک لەڕاوێژکارو فەرمانبەرانی تەلاری پەرلەمان، نزیکەی ٣٠ بۆ ٤٠ ملیۆن دیناریان پێدراوە بۆ مەبەستی جیاجیا.
