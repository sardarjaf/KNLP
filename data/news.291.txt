وتەبێژی‌ فەرمی‌ لیژنەی‌ لێكۆڵینەوەی‌ حكومەتی‌ ڕوسیا رایدەگەیەنێت، گومانیان‌ بۆ دروستبووە كە ئەمریكیەكان لەسەر مانگ نیشتبنەوە، بۆ ئەم مەبەستەش لیژنەیەك بۆ لێكۆڵینەوە پێكدەهێنن.
ڤیلادیمیر ماركین وتەبێژی‌ فەرمی‌ لیژنەی‌ لێكۆڵینەوەی‌ حكومەتی‌ ڕوسیا رایگەیاند، كە پێویستە بزانرێت ئەو ڤیدیۆیەی لە ساڵی‌ هەزارو نۆ سەدو شەست و نۆ لە‌سەر مانگ گیراوەو ئەو پارچە بەردەش كەلەسەر مانگ هێنراوەتەوە، چیان بەسەر هاتووە، بۆ ئەو مەبەستەش داوا لە كۆمەڵگای‌ نێودەوڵەتی‌ دەكەن لێكۆڵینەوەیەكی‌ ورد لە ڕاستی و دروستی‌ ئەو ڕووداوە بكرێت.
قسەكانی وتەبێژی‌ فەرمی‌ لیژنەی‌ لێكۆڵینەوەی‌ حكومەتی‌ ڕوسیا لەكاتێكدایە، كە شەش ساڵ پێش ئێستا ئاژانسی‌ فڕۆكەوانی‌ نیشتیمانی‌ و بۆشایگەری‌ ئاسمانی‌ ناسا دانی‌ بەوەدانا كە گرتەی‌ ڕەسەنی‌ نیشتنەوەكەی‌ نەیل ئارمسترۆنگ كە لەساڵی هەزارو نۆ سەدو شەست و نۆ لە سەر مانگ گیرابوو، بەهەڵە سڕدراوەتە‌وە.
