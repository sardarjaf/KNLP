مهلۆپ گسینەی شاعیر و خانمە ئەکتەرێکی خاوەن خەڵات و نووسەر و هەڵسوڕاو  ساڵی ١٩٥٨ لە شاری کوازولوناتاڵ لە ئەفریقای باشوور لەدایک بووە.
سەرەتا بە ڕۆژنامەنووسی دەستی پێکرد.
ساڵانی ١٩٨٩-١٩٩٠ دەرهێنەر بووە لە کۆمپانیای مارکێت سیەتە "و بە هۆی شانۆگەری"زاندیڵیت بینیوە؟" کە نووسینی نواندنی خۆی بوو وهەروەها بەهۆی هونەری خوێندنەوەی چیرۆکەوە ناو و ناوبانگێکی زۆری پەیدا کرد.
ئەم خانمە شاعیرە شیعر و حیکایەتەکانی بەچوار زمان دەگێڕایەوە و هەوێنی ئەم بەهرەیەشی نەنکی بووە.
ئەم ژنە شاعیرە گەلێ کاری جۆراوجۆری کردووە وەک خزمەتکاری و دواتر بێژەری لە ڕادیۆی بی بی سی و ئینجا نووسین لە گۆڤاری (Learn and Teach).
دوای ئەوەی مهلۆپ دەچێتە ئەمریکا و بەریتانیا، کارەکانی وەردەگێڕدرێتە سەر گەلێ زمانی جیاجیا لەوانە ئەڵمانی و فەرەنسی و یابانی و ئیتاڵی.
مهلۆپ ئێستا بەڕێوەبەری کۆمەڵەی ئەنتەرناسیوناڵی شانۆی منداڵان و لاوان لە ئەفریقای باشوور.
ئەم خانمە نووسەرە زۆر بایەخ بە کتێبخانە دەدات و بەلایەوە گرنگە کتێب لەبەردەستی خەڵکی هەژاردا بێت، بۆ ئەم مەبەستەش پێ لەسەر داگرتنی بنیادنانی کتێبخانەی گشتی دەکاتەوە و هەوڵ دەدات کتێبی ناوخۆ و دەرەوە لەخزمەت خەڵکی هەژار بێت.
مهلۆپ گسینە بیست و نۆ کتێبی چاپکردووە ئەمە جگە لە پێنج کتێبی هاوبەش و بەشداری چەندین کاری دۆکیمێنتەری و شەش جاریش خەڵات کراوە.
