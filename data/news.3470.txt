وته‌بێژی به‌ڕێوه‌به‌رایه‌تی پۆلیسی سلێمانی نه‌قیب سه‌ركه‌وت ئه‌حمه‌د راگه‌یاند: سه‌رله‌ به‌یانی ئه‌مڕۆ دووشه‌ممه‌، هاوڵاتیه‌كی كه‌نه‌دی ‌له‌ شوێنی حه‌وانه‌وه‌ی خۆی له‌ شوقه‌كانی كۆمه‌ڵگه‌ی به‌هاران خۆی هه‌ڵواسیوه‌و كۆتایی به‌ ژیانی خۆی هێناوه‌.
نه‌قیب سه‌ركه‌وت راشیگه‌یاند: ئه‌و كه‌سه‌ كارمه‌ندی كۆمپانیایه‌كی كه‌نه‌دیه‌ كه‌ نووسینگه‌كه‌ی له‌ هه‌ولێره‌و لقه‌كه‌ی له‌ سلێمانیه‌ و ناوی (رایان كرست)ه‌ و له‌ دایكبووی ساڵی 1964، به‌پێی لێكۆڵینه‌وه‌ سه‌ره‌تاییه‌كان ده‌ركه‌وتووه‌ پۆلیسی به‌ڵگه‌ی تاوان له‌ شوێنی رووداوه‌كه‌ نامه‌یه‌كیان بینیوه‌ كه‌ هاوڵاتیه‌كه‌ نووسیویه‌تی، دیاره‌ هۆكاره‌كه‌ كێشه‌ی كۆمه‌ڵایه‌تی بووه‌.
