دەلێن ئەگەر شەریکی باشبوایە خوا شەرکێکی بۆ خۆی دادەنا.
جاران ئەم پەندەم نەدەزانی، بۆیە لە کارێکدا شەریکێکم هەبوو.
ئەم شەریکەم لەخوا ترس و نوێژکەربوو.
کەچی پاش ئەوەی پارە و داخیلەم لەبەردەستی بەجێهێشت.
ڕۆژبەڕۆژ داخیلەکەم کورتی دەهێنا و پارە دیارناما.
ڕۆژێکیان تەڵەیەکم بۆ دانا و کلکی کەوتە تەلەکەوە.
کەچی سوێندی دەخوارد و دەیگوت من دزیم نەکردوە.
منیش پێموت : سوێند مەخۆ، داوای لێبوردن بکە و پارەکە بگەڕێنەوە شوێن خۆی با دۆستایەتیمان تێکنەچێت.
شەریکەکەم جێهێشت ، پەست و بێزار تووڕەبووبوم و مووی لەشم ڕەپ واستابوون، وەک شێتێک شەقم لە وردە بەردو قووتی سەر جادەکان دەدا.
لە کۆلانەکان تووشی دەیان ڕێبواربووم کەس نە سلاوی لێدەکردم و نە ئاوڕیشی لێدەدامەوە.
چەند کووچە و کۆلانێکم بڕی تا گەیشتمە بەردەرگەی مزگەوتێک.
خۆم پیاکرد.
مامۆستا قورئانەکەی لە پەڕۆکێکی سەوز ئالاندو پێکەوە بەناو کۆلانەکاندا ڕێگامان بڕی.
ئەو خەلکەی ڕووبەڕوومان بهاتایە  قورئانەکەی بەدەستی مامۆستا ببینیایە وەک ڕێزلێنان سلاویان دەکرد و نزایان بۆ خوادەبرد.
مامۆستا هەلوێستەیەکی کردو قورئانەکەی یەکدووجار ماچکردو وتی : کوڕم بەوەدەچێت تۆ کەسێکی خوێندەواربیت، حەزدەکەم ئەم قورئانە بەدیاری بدەم بە تۆ بەلکو خوا ئیمانێکت باتێ.
قورئانەکەم لە ماۆستا وەرگرت و بەناو کۆلانەکان بەرەوماڵ شۆڕبوومەوە.
ڕاستی لە ڕیگا قورئانەکەم کردبووە بنباخەلم.
دوای ئەوەی تووشی چەند ڕێبوارێک بووم سلاویان لێکردم و لێیانپرسیم : برا گیان.
ئەوە قوریانی پیرۆزە لەژێر دەستت ناوە؟
 قورئانەکەم خستە باندەستم، تا گەیشتمە ماڵ دەیان ڕێبوار سلاویان ئاراستەکردم و دەنووشتانەوە.
منیش قورئانەکەم بەرزتر هەلدەبڕی تا ترسی خوایان لە دڵدا ببزوێ و ژیانی خۆیان و خێزان و هاوسێکانیان بەخۆشی بگوزەرێنن.
