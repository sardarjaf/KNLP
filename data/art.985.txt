  ||  نەریمان سەرقاڵی بەرهەمێکی نوێیە  ||  ڕۆژێك لـەگـەڵ پێشــمەرگە لە قۆناغی کۆتاییدایە  ||  سوشمیتا سین بیری كاتە زێڕینەكانی دەكات  ||  نەجوا كەرەم: خۆشەویستی جوانترین بەڵایە  ||  (گوڵچین و خەیاڵەكانی ڕۆستەم) رووداوەكانی ساڵانی شەستەكانی سەدەی رابردوو زیندوو دەكاتەوە  ||  تەحسین تەها ، ئەو هونەرمەندەی شانۆی خوێند، بەڵام بووە ئەستێرەی گۆرانیی كوردی  ||  ماریا: جنێڤەر لۆپێز ناناسم  ||  ئالین داوای یەكێتی كوردان دەكات  ||  هویام نازناوی باشترین دایكی بەدەستهێنا  ||  سۆناكشی و مالیكا هەرایەكی گەورەیان لە نیپال نایەوە  ||  لە كوردستاندا.. هونەرێكی ون... تاریق كارێزی  ||  جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم  ||  كوردستان هاوشانی جیهان فیلمەكانی هۆڵیود نمایش دەكات  ||  ئەو ساتانەی ناسڕێنەوە (ئەو بینەرانەی لە یاد ناچن) ... ئەحمەد سالار  ||  دونیا: هونەری كوردی لە پێشكەوتندایە  ||  براد بێت خیانەت لە ئەنجلینا دەكات  ||  كیم لەبەر ئەنتەرنێت كوبای جێهێشت  ||  دیزی شا دژی هاوسەرگیری سەلمان خانە  ||  كیت هێشتا وەفادارە بۆ لیۆناردۆ  ||  شۆرشڤان صدیق شڕۆ: پێویستە لە كلیپدا تایبەتمەندییەكانی كۆمەڵگای كوردی لەبەرچاو بگیرێت
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
خانمە هونەرمەند هۆزان جانێ یەكێك لەو هونەرمەندانەیە كە ماوەیەكی زۆرە لە بواری گۆرانی و موزیكدا خزمەت بە هونە�
سەرەڕای ئەوەی كەسانێك رەخنە لە هەندێك كلیپی كوردی دەگرن بەوەی كە لە ئاستی پێویست نییە و لەرووی سیناریۆە كەموك
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
زوهرە عیشقی: سەرەڕای دەوڵەمەندی و رەسەنی جۆرێك لە بێ سەروبەری لە هونەری كوردیدا بە دی دەكرێت
سۆلین دڵپاك: سینەما و شانۆ لای من جیاوازی نییە، گرنگ ئەوەیە ئەكتەر چۆن پەیامەكە بە بینەر بگەیەنێت
ئەمیر تەها:باشترین خەڵات بۆ من ئەو كاتە بوو كە ئامادەبووان فرمێسكیان بۆ فیلمەكەی لەیلا قاسم رژاند
بەم دواییانە دەرهێنەر ئەمیر تەها كاری وێنەگرتنی فیلمی (دووانەی ئازادی)ی تەواو كرد و ئێستا لە قۆناغی مۆنتاژدایە، ئەم فیلمە یەكێك لە بەسەرهاتەكانی برا مەسیحییەكان دەگێڕێتەوە و باس لە پێكەوەژیانی ئایینی و نەتەوەیی لە كوردستان و دڕندەیی رێكخراوی تیرۆریستی داعش دەكات، بۆ زانیاری زیاتر لەسەر فیلمەكە گۆڤاری گوڵان چەند پرسیارێكی ئاراستەی (ئەمیر تەها)ی دەرهێنەر و ئەكتەری فیلمەكە كرد، كە بەم شێوەیە وەڵامی داینەوە.
- هەموو گەواهی ئەوەین كە لە دووساڵی رابردوودا دڕندەترین گروپی تووندڕۆ بەرۆكی هەرێمی كوردستانی گرتووە و دەیانەوێ ئەو سەقامگیرییە و روو لە سەربەخۆبوونە ئاوەژوو بكەنەوە،بۆ ئەمەش سەدان شەهیدمان داوە، ئێمەی هونەرمەندانیش هیچمان لە پێشمەرگە كەمتر نییە كە بە زوومی كامیرەكانمان باسی قارەمانیەتی و بەرخودانی پێشمەرگە بكەین و بەڵكو كەمیشمان كردووە.
ئێمە لە دووانەی ئازادیدا باسی كەسانێك دەكەین كە بۆ چەمكە مرۆییەكانی مێژوو خۆیان بەخت دەكەن، دووانەی ئازادی لە هەستكردنمان بە نیشتمانپەروەری و رێزگرتن لە گیان و فیداكارییەوە درووست بوو، لە سووتانی جەرگی دایك و هاوسەری شەهیدانەوە درووست بوو، لە نوزەی دەنگی منداڵانی شەهیدەوە درووست بوو.
- زۆر بە دڵنیاییەوە باشتر بوو ئەگەر فیلمەكەمان بە درێژی بووایە، بەڵام لەم سەردەمەی كە قەیرانی دارایی لە ئارادایە و لەهەر دەرگایەك بدەی پێت دەڵێ بەس باسی پارە مەكە، فیلمی كورت بە گشتی و فیلمی درێژیش بەتایبەتی وەك دەزانرێ و ئاشكرایە گەر بتەوێ كاری باش بكەی بودجەی گەورەی دەوێ، دەنا ئەمەی ئێمە كردوومانە وەك نموونەیەكە بۆ ئەو كەسانەی یان وەزارەتی رۆشنبیری كە بیانەوێ ببنە خاوەن فیلمێكی درێژ و نازدار لە مێژووی سینەمای كوردیدا.
دەرگە واڵایە و ئیمە زۆرتر پێمانخۆشە كە پاڵپشتی هونەرمەندانی بواری سینەما بكرێت تا چیرۆكی خۆمان بە درێژی تێر و تەسەلی بگێڕینەوە.
• باسی ئەوەت كرد بوو كە پێشبینی دەكرێ لە فیستیڤاڵە سینەماییە جیهانییەكاندا سەركەوتنی گەورە بە دەست بهێنێت، تاچەند دڵنیای لەمە؟
- كاتێك دەستمان كرد بە نووسینەوەی سیناریۆی جێبەجێكاری، ئەوەندەی بیرمان لەوە بوو كە باسی پێشمەرگە و قارەمانیەتییەكانی بكەین ئەوەندە بیرمان لە بەشداری پێكردنی نەبوو بۆ فیستیڤاڵ هەرچەندە مافی خۆشمانە بیری لێبكەینەوە،بەڵام كە كەوتینە ناو فیلمەكە و شێوەی كاری دڵسۆزانەی هاوكاران و سینەماكارانی بەشداربووی دووانەی ئازادیمان بینی هەر لەوێ ئەوان بەر لەمن باسی ئەوەیان دەكرد كە مادام ئەوها دڵسۆزین و بە خۆبەخشی لە شوێنێكی گەرمی وەك مەخموور لەژێر 48 و 50ی پلەی سەدی هاویندا كار دەكەین و گوێ بە هاتنی كاتیۆشای داعش ناگرین واتا ئێمە سەردەكەوین، هەربەوەش نەوەستاین، بەڵكو دوای بینینی مەتریاڵەكەمان ئەوجا باسی فیستیڤاڵمان كرد و هەوڵیشی بۆ دەدەین و دڵنیاشین دووانەی ئازادی لە زۆر فیستیڤاڵدا دەگەڕێ و سەری ئێمە وەك ستاف و سەری كوردیش بەرز دەكاتەوە، پەنا بەخوا.
• باسكردنی بابەتێكی گرنگ و هەستیاری وەكو شەڕی داعش بۆ ئەوە نەبووە كە سەركەوتنی و بەدەستهێنانی خەڵات مسۆگەر بكەی؟
- ئەگەر زانیاریتان سەبارەت بە ئێمە هەبێت، ئەوا باش ئەو راستییە دەزانن كە كاری زۆرمان كردووە و هەرگیز بەو شێوەیە بیرمان لێنەكردۆتەوە.
ئەگەرچی بیركردنەوەیەكی مەشروعیشە، ئێمە لە زوودا خاوەنی دۆكۆمێنتارین سەبارەت بە لەیلا قاسم، سەبارەت دۆزی ئافرەتان، سەبارەت ئەنفال، سەبارەت چیرۆكی ئەڤینداری وەك ئەسمەر و مامەر.
بۆ باسی داعشیش نەكەین؟ بۆ لە كارەكانی ترمان ئەو بیرەمان نەبووە بۆ لەمە وا بێت؟ بە ڕای من خەڵات ئەو كاتە بوو كە تێكڕای ئامادەبووانی هۆڵی پێشەوا فرمێسكیان بۆ فیلمەكەی لەیلا قاسم رژاند، ئەو كاتە خەڵات بوو كە ئەسمەر و مامەر 3 ملیۆن سی دی لێ فرۆشرا.
- لە كاتی هەڵبژاردنی لۆكەیشن سەردانی میحوەری گوێڕ و مەخموورمان كرد و بۆ ماوەیەك دیزاین كردن لەگەڵ برای بەڕێزم مامۆستا حوسێن زارین و دواتر لەگەڵ كۆمەڵێك گەنج سەنگەرێكی پێشمەرگەمان بە ئیكسسواراتی ناو سەنگەر و دەوروبەری بۆ ماوەی یەك كیلۆ مەتر دانا، ماوەی 3 مانگ خەریكی ئامادەباشی بووین و دوو هەفتەش وێنەگرتن و 3 مانگیش مۆنتاژ دەمەوێ، هەروەها جێی خۆیەتی ئاماژە بەوە بكەم كە ئێمە لەنێوان مەخموور و سەنگەرەكانی پێشەوەی پێشمەرگە كارمان كردووە.
- لە سەرەتاوە تەنیا بە پارەیەك كە لەلایەن بەڕێز ئیهاب ناسر بەرپرسی سەنتەری هونەریی میدیا دابینكرابوو توانیمان سیناریۆیەكە بكڕین و ماوەی یەك ساڵ وەستاین تا ئەوكاتەی كە بڕیارماندا بە خۆبەخشی ئەم كارە هونەرییە دەستپێبكەین ئەویش بە هاوكاری برادەرانی مەخموور كە زۆر خۆبەخشانە و بێ گوێدانە گەرما و سەرما بێ گوێدانە برسیەتی دەستمان پێكرد و هەموو خۆبەخش كارمان كرد، بەڵام پێویستە سوپاسی تایبەتی هەردوو بەڕێزان خاتوو میدیا قازی و ئیهاب ناسر بكەین كە بڕێك لە ئەركەكەیان لە ئەستۆ گرت.
• سیناریۆی فیلمەكە باس لە پیاوێكی مەسیحی دەكات كە قوربانی داعشە، ئێزیدییەكان (مەبەستم كارەساتەكەیە) هیچ رۆڵیان لە فیلمەكە هەیە ؟
- سیناریۆی فیلمەكە باسی 3 كەس دەكات دوو لەوان پێشمەرگەن و ئەوەی دیكە پیاوێكی مەسیحیە كە لەلایەن داعشەوە ناچار كراوە بچێت لە شوێنێكی گرنگی هەرێمی كوردستاندا خۆی بتەقێنێتەوە، دیارە هەموو تاكێك و ئایینێك لە هاتنی داعشدا رووبەڕووی كوشتن و راوەدوونان و دووركەوتنەوە لە زێدی خۆیان بۆتەوە، جا چ موسڵمان بن، چ ئێزیدی و چ ئایینەكانی دیكە، خۆ مەسیحیەكانیش كەمیان پێنەكرا، ئێمە كە باوەڕمان بە پێكەوەژیانە دەبێ مرۆڤ وەك چەمك وەرگرین، نەك بەلای نەتەوەی خۆماندا بچین ئێمە لە (دووانەی ئازادیدا) باسی كورد و مەسیحی دەكەین كە دوو توێژن لە یەكتری تێدەگەن و ئازارەكانیان هاوبەشە.
- زۆر راستە، نەك من بەڵكو یەكە بە یەكەی ستافی (دووانەی ئازادی)ـ چونكە چەندین جار بۆ هەفتە و دووان كارمان راگرتووە لەبەر كاتیۆشاكانی داعش كە هەموو جارەكان بەسەر سەری ئێمەدا رەت دەبوون تەنانەت جارێك لەو جارانە كچێكی بێتاوان لە مەخموور شەهید بوو، بەڵام هەموومان باكمان بەو شتانە نەبوو، لێرەدا بە پێویستی دەزانم سوپاسی هاوكاری هەماهەنگی میحوەری مەخموور و سەرجەم دامودەزگای مەخموور بكەم و ئەو ئەرك و ماندووبوونەیان لەبیر نەكەین كە ئاسانكارییان بۆ كردووین.
ستافی دووانەی ئازادی ئەمانە بوون: دەرهێنەر ئەمیر تەها، كامێرا زەردەشت خان، گریمۆر شەنگە كەركووكی، دیكۆر حوسێن زارین، دەنگهەڵگر كارزان مامەند پیران، مۆنتاژ سۆران سۆرانی، شاریۆ لاڤان سەلام، فۆتۆ و پشت كامیرا، نیاز مەخمووری، یاریدەدەری كامێرا كاروان مەخمووری جل و بەرگ عومەر قەشقە، رووناكی ئەكرەم محەممەد و لاڤان سەلام، تەقینەوە رائید ئازاد، كرێن عوسمان مەخمووری، هەروەها سوپاسی تایبەت بۆ: مەلا مەهدی و مولازم محەممەد و مولازم سەلیم و موقەدەم میران لە میحوەری مەخموور و سەید موحسین بەڕێوەبەری ئاسایشی مەخموور، فەتاح مەخمووری بەڕێوەبەری كارەبای مەخموور.
