بەرەبەیانی رۆژی هەینی 3ی حوزەیرانی 2016 چەکدارانی داعش هێرش دەکەنە سەر سەنگەرەکانی هێزی پێشمەرگە و دوای رووبەڕووبوونەوەیان لەگەڵ چەکدارانی داعش و کوژرانی چەند چەکدارێکی داعش، فەرماندەیەکی پێشمەرگە بە پلەی عەقید کە سەر بە سوپای پێنجی زێرەڤانی بوو شەهید دەبێت.
عارف تەیفوور، بەرپرسی میحوەری خازر لە لێدوانێکدا رایگەیاند " بەرەبەیانی رۆژی هەینی چەکدارانی داعش هێرشیان کردە سەر سەنگەرەکانمان و دوای رووبەڕووبوونەوەیان لەگەڵ چەکدارانی داعش عەقید سەربەست جیهاد مەنتک کە بەرپرسی جموجۆڵی هێزی پێشمەرگە لە سوپای پێنجی زیرەڤانی بوو شەهید دەبێت".
