مامۆستا جەھانگیر جەلال مامۆستایەکی ئامێرە موزیکیەکانە و بۆ ماوەی ٢٣ ساڵ تێکەڵ بە دنیای میوزیک بووەو لە چەند شارێکی کوردستان وانەی وتوەتەوە و لە ئێستادا ماوەی ھەشت ساڵە لە سەنتەری مناڵپارێزی کوردستان لقی ھەڵەبجەی شەھید وانە دەڵێتەوە لە دیدارێکی تایبەت دا لەگەڵSNN باس لە چەند پرسێکی ھونەری دەکات
جەھانگیر جەلال: سەرەتا ساڵی ١٩٩٤ دەستم بە کاری ھونەری و ژەنینی ئامێری میوزیکی کردو بۆماوەی ٢٣ ساڵە بەبێ دابڕان بەردوامم و سەرەتا بە ئامێری دەف لە فێرگەکاندا دەستم پێکرد پاشان لە قۆناغی سێی ناوەندی لە وڵاتی ئێران دەستم بە فێر بوونی ئامێری سەنتور کردوە.
SNN: جگە لەم ناوەندەی ئێستا (سەنتەری مناڵپارێزی کوردستان لقی ھەڵەبجەی شەھید) وانەی تێدا دەڵێیتەوە لە چ شوێنێکی کە، وانەت وتوەتەوە ؟
جەھانگیر جەلال:پاش ئەوەی ساڵی ٢٠٠٠لەوڵاتی ئیران گەڕاینەوە کە بەھۆی کارەساتی کیمیابارانی ھەڵەبجەوە ڕۆشتبووین، ماوەی ساڵێک و ھەشت مانگ لە کۆمەڵەی ڕۆژ لە سلێمانی وانەم وتەوە ، پاشان لە ھەڵەبجەی تازە لە ناوەندی ڕێکخراوە دیموکراتیەکان وانەم وتوە و دواتر ساڵی ٢٠٠٣ لە ھەڵەبجە ڕێکخراوی ھامۆن وانەم وتەوە  پاشان گروپیکی میوزیکیمان دامەزراند بەناوی " کۆمەڵەی ھونەری وێژەی کوردی"، دواتر لە دەزگای ھونەری پەیام وانەم وتووەتەوە و لە دامەزراندنی مناڵپارێزی کوردستانیشەوە لە ساڵی ٢٠٠٨ بەبێ دابڕان لێرە وانە دەڵێمەوە
جەھانگیر جەلال: ڕاستیەکەی سەرژمێریم نەکردوە بەڵام تەنھا لە منداڵ پارێز نزیکەی ٩٠٠ خوێندکارم ھەبوە کە ئێستا زۆرێکیان لەپەیمانگای ھونەرەجوانەکان یان لە زانکۆ  بەشی ھونەر دەخوێنن  ئەمە جگە لە شوێنەکانی دیکە ،وە دڵخۆشم کە جێگە دەستم دیارە بەوەی لە ھەڵەبجەی تازە خوێندکارێکم ھەبوو ، ئێستا پێگەشتووە و مامۆستای ئامێری "دەف"ە لە شاری دەربەندیخان وانە دەڵێتەوە.
جەھانگیر جەلال: لە ئێران لە زۆر شوێنی وەک (تاران ، ئیسلام ،  ئاباد ،  سنە ، پاوە)  بەشدار بووم بەڵام کە گەڕاوینەتەوە بە داخەوە بەھۆی نەبونی پاڵپشتی ماددیەوە نەمانتوانیوە بەشدار بین ، ھەرچەندە لە وڵاتی ئەڵمانیا و ھۆڵەنداوە داوەتنامەمان بۆ ھاتوە ،بەڵام بەھۆی نەبونی سپۆنسەرەوە نەمانتوانی بچین ، خۆشبەختانە" بۆ مانگی حەوتی ئەمساڵ ڕێکخراوێکی ئەڵمانی بانگھیشتی کردوین و گەرھیچ بەربەستێک نەیەتە پێشەوە ئەوا دەچینە دەرەوە".
جەھانگیر جەلال: لەڕاستیدا مۆسیقا خاڵێکی نیە بگەیتە کۆتایی و وازی لێبھینیت ، منیش بەو ھۆیەوە جارێ لە خۆم ڕازی نیم بەڵام ئەوەی لە ناو خەڵکدا دەیژەنم "دەف و سەنتور"ە وە دەستخۆشی گوێگرانم بۆ دێتەوە کە ئەوەش دڵخۆشم دەکات و ھانم دەدات بۆ بەردەوام بونم، بەڵام بۆ خودی خۆم (سێ تار و عود و زەڕب ) دەژەنم و ھەندێکجاریش بۆ خودی خۆم گۆرانی دەڵیم.
جەھانگیر جەلال: بەڵی ، نزیکەی" ١٤ ئاوازم ھەیە کە ١١ ئاوازیان بۆ کارەساتی ھەڵەبجە دامناوە و تا ئێستا ھەشت ئاوازیانم پێشکەش کردووە" ،و ھەموو ساڵێک بۆ کارەساتی ھەڵەبجە ئاوازێکی تازە دادەنێم چونکە" ئەو کارەساتە لەوە گەورە ترە کە کاری کۆنی بۆ گەرم بکرێتەوە و منیش وەک کوڕە شەھیدیک کە باوکم لە کارەساتەکە شەھید بوە خۆم بە کەمتەرخەم دەزانم گەر ساڵانە کاری تازەی بۆ نەنوسم ".
جەھانگیر جەلال: نەخێر ، "تا ئێستا ھیچ ھونەرمەندێک داوای لێنەکردووم ،وە بەداخەوە لە شاری ھەڵەبجەدا پەراوێزخراوتر دەبیت بەبەراورد بە شارەکانی دیکە ، وجگە لەوەش  مامۆستایەکم فێری کردم کە ئامێر بۆ چێژی خۆم بژەنم" و ئەوەش ھۆکارێکی سەرەکیە، کە "حەز بە دەرکەوتن ناکەم وزیاتر بۆ چێژی خۆم ئامێرەکان دەژەنم".
جەھانگیر جەلال: لە ئامێری "دەف" دا( مامۆستا بێژەن کامکار، ھەژار زەھاوی، ڕەزاینیا،  پیرنیاکان ، عەندەلیلیەکان)،و بۆ ئامێری "سەنتور"یش ، (پەروێز موشکاتیان ، ئەردەوان کامکار ، سیامەند ئاقای )، و ئەم ھونەرمەندە گەورانە "ڕۆڵێکی گرنگیان ھەبوو لە بە جیھانیکردنی ئامێری سەنتوردا".
جەھانگیر جەلال: "ئەو شوێنەی کە زۆر بێدەنگ بێت، واتە شوێنێک خەڵکی زۆر یان کەمی لێبێت بۆ من گرنگ نیە ، گرنگ ئەوەیە ھەر کەسێکی لێبێت حەز بە میوزیک بکات و گوێگر بێت" و کەشێکی بێدەنگ دروست ببیت بۆ ژەنینی ئامێرەکان، چونکە مۆسیقا ژەنین وەک قسەکردن وایە بۆ بەرامبەر، گەر بەرامبەر گوێنەگرێت واتە حەز ناکا قسە بکەیت.
جەھانگیر جەلال: کارێکی باشە،  لەبەرئەوەی" ئەو کەسانەی کە ناتوانن لە ھۆڵەکاندا ئامادەبن لە منداڵ و گەورە  و ژن و لاو پیر، ئەوا دەرفەتێکە کە لە شەقامەکاندا گوێی لێبگرن" بەڵام دیاردەیەکی ناشرینە گەر وەک سواڵکردن تەماشا بکرێت و پێویستە ڕێز لە ھونەرەکە بگیرێت.
جەھانگیر جەلال: "ھەمو پارچە میوزیکێک خۆشەویستە و کەسیان لە کەسیان خۆشەویستر نین ھەر وەک چۆن دایکێک ھەمو منداڵەکانی وەک یەک خۆش دەوێت" ، بەڵام کارێکم کرد بۆ ساڵیادی کیمیاباران لە مەقامی چوارگا "بەھاری عیشق و جوانی" ھۆنراوەکەی مامۆستا (ڕیناس عەلی)یە ولە کەناڵی کوردسات وتم و زۆرم بەلاوە  جوانە و زۆر جار لەبەر خۆم دەیڵیمەوە ،بۆ ھونەرمەندەکانی دیکەش ، پارچە میوزیکی "خەزان" ی موشکاتیان ،تاکە پارچە میوزیکی سەنتورە کە ھەمو جارێک لەبەر خۆمەوە ئەیژەنم.
