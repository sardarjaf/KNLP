 یانەی مانچستەر سیتی ئینگلیزی لەئێستادا بەباشترین ساتەكانیدا تێپەردەبێت بەهۆی تۆماركردنی دەستكەوتەكانی لەیاریەكانیدا و داهاتە پێوانەیەكەی لەروی داراییەوە، یانەی مانچستەر سیتی پێشەنگی ریزبەندی پریمەرلیگ رایگەیاند: داهاتەكانی ژمارەیەكی پێوانەیی تۆماركردووە و گەیشتۆتە 473.4 ملیۆن پاوەند كە ئەوەش لەسەدا 21 ی زیاترە لەرێژەی ساڵی رابردوو، یانە ئینگلیزیەكە كە گەیشتنی بۆ قۆناغی 16 ی چامپیۆنس لیگ مسۆگەركردووە ئەوەی روونكردۆتەوە: لەروی داراییەوە قازانجێكی گەورەی تۆماركردووە و بۆ یەكەمجار و لەمێژویدا داهاتەكانی گەیشتۆتە 400 ملیۆن پاوەند، هەرچەندە یانەكە لەژێر سەرپەرشتی پیپ گواردیۆلای راهێنەری ئیسپانی تا ئێستا هیچ نازناوێكی بەدەست نەهێناوە، بەڵام لەم وەرزەدا بەئاستێكی بەرزەوە دەركەوتووە لەئاستی ناوخۆیی و ئەوروپیش كە ئێستا لوتكەی ریزبەندی پریمەرلیگان گرتووە بەجیاوازی 8 خاڵ لە یانەی مانچستەر یونایتدی نزیكترین ركابەری و لەچامپیۆنس لیگیش بە تۆماركردنی 4 بردنەوەی بەدوای یەك پێشەنگی كۆمەڵەی شەشەمی گرتووە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
