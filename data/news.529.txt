كۆمسیۆنه‌كه‌ له‌ دواین ڕاپۆرتیدا كه‌ ڕۆژی شه‌ممه‌ 17ی‌ تشرینی‌ یه‌كه‌می‌ ساڵی‌ 2015 بڵاوكراوه‌ته‌وه‌ ئاماژه‌ی‌ به‌وه‌كردوه‌، له‌كاتی‌ داگیركردنی‌ شاری‌ قندوز له‌لایه‌ن چه‌كدارانی‌ تاڵیبان، چه‌ندین تاوانی‌ دژ به‌مرۆڤایه‌تی‌ ئه‌نجامدراون وه‌ك ده‌ستگیركردنی‌ هاوڵاتیانی‌ ئه‌و شاره‌و كوشتنیان و ئه‌نجامدانی‌ ده‌ستدرێژی‌ سێكسی‌ و به‌كارهێنانی‌ دانیشتوانی‌ ئه‌و شاره‌ وه‌ك قه‌ڵغان .
هه‌ر به‌پێی‌ ئه‌و راپۆرته‌ دوای‌ داگیركردنی‌ شاری‌ قندوز له‌ رۆژی‌ 28 ی‌ مانگی‌ ئه‌یلولی‌ ئه‌مساڵدا، زیاتر له‌ 100 هه‌زار كه‌س ماڵوحاڵی‌ خۆیان جێهێشتوه‌و تائێستا نه‌گه‌ڕاونه‌ته‌وه‌.
بڵاوكردنه‌وه‌ی‌ ئه‌و راپۆرته‌ له‌كاتێكدا دێت كه‌ له‌ئێستا شاری‌ قندوز له‌لایه‌ن هێزه‌كانی‌ سه‌ربه‌حكومه‌تی‌ ئه‌فغانستان كۆنترۆڵكراوه‌ته‌وه‌و له‌چه‌كدارانی‌ تاڵیبان پاككراوه‌ته‌وه‌.
