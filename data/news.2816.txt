ئەوە هەڤاڵ شەڕڤان دەروێشە یەكێك لە فەرماندە ناسراوەكانی یەكینەكانی پاراستنی گەل و ئەندامی ئەنجومەنی سەربازی بۆ رزگاركردنی مەنبەج .
ئێستا بۆتە سیمای ناسراوی كەناڵەكانی جیهانیی و لە هەموو شاشەكان دەردەكەوێت ، ئەو بەو جۆرە سادەیە پەیوەندی لەگەڵ میدیاكانی جیهان دەگرێت و هەموو میدیا موعتەبەرەكانی جیهان بە دوایدا دەگەڕێن بۆ سازكردنی دیمانە لەگەڵی لەبارەی هەڵمەتی رزگاركردنی مەنبەج و وەرگرتنی زانیاری و بۆچوونەكانی لەوبارەیەوە.
ئەو نە پێویستی بە ستۆدیۆ و نە بە تەكنیك و بوودجە هەیە ، ئەوەی گرنگە لای ئەو پەیامەكەی بە جیهان بگات.
