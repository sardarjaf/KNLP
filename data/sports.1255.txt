ڕاپۆرته‌ ڕۆژنامه‌وانیه‌کان ئه‌مڕۆ شه‌ممه‌ ئاشکرای ده‌که‌ن که‌ یانه‌ی بێشکتاشی تورکی له‌ هه‌وڵدایه‌ بۆ پێشکه‌ش کردنی گرێبه‌ستێک به‌ مه‌به‌ستی به‌ ده‌ست هێانی تواناکانی ماریۆ بالۆتێلی هێرشبه‌ری ئیتاڵیایی یانه‌ی لیڤه‌رپووڵ .
داهاتووی بالۆتێلی له‌گه‌ڵ یانه‌ ئینگلیزیه‌که‌ ڕۆشن نیه‌ به‌ تایبه‌ت دوای تێپه‌ڕینی وه‌رزێک له‌ به‌شداری کردن له‌ پاڵه‌وانێتییه‌ جیاوازییه‌کان که‌ له‌ ۲۸ یاریدا به‌شداری کردووه‌ توانیویه‌تی چوار گۆڵ تۆمار بکات .
ڕۆژنامه‌ی “هایبرتورک” ئاماژه‌ به‌وه‌ ده‌دات که‌ بێشکتاش هه‌وڵده‌دات له‌ گواستنه‌وه‌کانی هاوینه‌دا ماریۆ بگوازێته‌وه‌ ڕیزه‌کانی و هێڵی هێرشبه‌ری تیمه‌که‌ی پێ تۆکمه‌ بکاته‌وه‌، پاش ئه‌وه‌ی دێمبا بای هێرشبه‌ری سه‌نیگالی ئاره‌زووی به‌ گه‌ڕانه‌وه‌ بۆ پریمه‌رلیگ ڕاگه‌یاندبوو دوای به‌ڕێ کردنی وه‌رزێک له‌گه‌ڵ بێشکتاشدا .
