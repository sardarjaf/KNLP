ئەمڕۆ ١ی حوزەیران، چەند کەناڵێکی راگەیاندن بڵاویانکردەوە، لەکاتی چوونی حەیدەر عەبادی سەرۆک وەزیرانی عیراق بۆ ناوچەی نعێمییەی نزیک قەزای فەللوجە، بریندار بووە.
لەوبارەیەوە، نوسینگەی تایبەتی عەبادی راگەیاندراوێکی بڵاوکردەوەو تێیدا جەختی لەوە کردەوە کە سەرۆک وەزیران بریندار نەبووەو سەلامەتە.
عەبادی کە بەمەبەستی ئاگاداربوون لەدۆخی شەڕو پێشڕەویی ھێزەکانی عیراق لەنزیک فەللوجە، سەردانی ناوچەی نعێمییەی نزیک لەو شارەی کرد، کە ئێستا لەژێر کۆنترۆڵی ھێزەکانی عیراقدایە، بەگوێرەی راگەیاندراوەکەی نوسینگەی تایبەتی سەرۆک وەزیرانیش، عەبادی لە بەرەکانی پێشەوەی شەڕدایەو راستەوخۆ سەرپەرشتی پرۆسەی کۆنترۆڵکردنەوەی فەللوجە دەکات.
