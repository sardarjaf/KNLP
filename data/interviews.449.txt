سه‌رباسه‌کی نه‌گونجاو ناخۆشی عه‌ره‌بیه‌ به‌ڵام ناچاری واده‌کا بێ وه‌رگێڕانه‌ سه‌رزمانی کوردی بیهێلینه‌وه.
ئه‌ویش هاوبه‌نده‌کی دیکه‌ی پێشمه‌رگایه‌تیه‌ چونکه‌ هاوسه‌ردمی هه‌شتاکان بوو، ڕژێمی عێراقی ئه‌وسا لۆ گڵدانه‌وه‌ی هه‌ڵاتووه‌ سه‌ربازه‌کانی شه‌ڕی ئێران ـ عێراق کورده‌کانی کۆده‌کرده‌وه‌ له‌سه‌رێک نه‌بنه‌ پێشمه‌رگه،‌ سه‌ره‌که‌ی دی خه‌ڵک به‌ناوی بوون به‌جاش قه‌ڵسبوون به‌ناوی فه‌وجی خه‌فیفه‌ پارسه‌نگه‌کی عه‌سکه‌ریان ده‌داتێ وه‌ک خزمه‌تی زۆره‌ملێی سه‌ربازی، له‌لایه‌کی دیش ده‌کرێ دژی شۆڕش و پێشمه‌رگه‌ کۆبکرێنه‌وه‌ و به‌کاربهیندرێن له‌پاراستنی ڕێگاوبان و مۆڵگه‌ دیاریکراوه‌کان به‌رامبه‌ر به‌هه‌شتاوپێنج دیناری مانگانه‌، دوو هه‌فته‌یه‌ک ده‌چوونه‌ مۆڵگاکان یان ئه‌گه‌ر له‌مووچه‌که‌ی خۆشبا ئه‌وا هه‌رله‌ماڵی به‌زه‌غه‌لی پاری ده‌داوه‌.
کۆمه‌ڵه‌ک سه‌رخێل و هه‌لپه‌رست فه‌وجیان لۆکراوه‌ هه‌نده‌کیشیان به‌پرسی سه‌رکردایه‌تی شۆڕش بوونێ له‌جیاتی که‌سانی به‌د و خوێنڕێژ ئه‌وانه‌ ڕێیان پێدرا لۆ پشتیوانی پێشمه‌رگه‌ له‌ناو ڕژێمه‌وه‌!
ڕاستیه‌که‌ی جاش کوڕی که‌رێ یه‌ و خه‌فیفه‌ش که‌ر کوڕی که‌رێ.
له‌به‌رچاوی پێشمه‌رگه‌ مامه‌ڵه‌ی جاشیان لۆ ده‌کرا زۆرجار ده‌که‌وتنه‌ که‌مین و به‌کوشتن سزا ده‌دران به‌داخه‌وه‌ چونکه‌ به‌باران و به‌به‌فرێ هه‌رله‌زستانێ ده‌ڕوا واته‌ کوشتنی کورد به‌ده‌ستی کورد بوو هه‌رکاملا بکوژ یا کوژراو هه‌رقازانجی ڕژێم بوو، کوردهاڕین بوو له‌ئاشی پێشمه‌رگایه‌تی، سه‌ربازی، جاشایه‌تی به‌خه‌فیفه‌وه‌ یان فیراری گرتن و ئیعدام!
باشه‌ ئه‌و سه‌رده‌مه‌ ڕۆیی و ناگه‌ڕێته‌وه‌ که‌س نابیته‌ خه‌فیفه‌ چونکه‌ ئێستا زۆر له‌و خه‌فیفانه‌ی جاران بووینه‌ به‌رپرس و له‌حیزبایه‌تی و ده‌سه‌ڵاتداری پێش پێشمه‌رگه‌ که‌وتینه‌وه مۆڕه‌شمان لێده‌که‌ن ئه‌گه‌ر کونیه‌که‌یان ئاشکرا بکه‌ین خۆ به‌ناوه‌ ناوه‌کانیش مایه‌ ئی که‌س ڕه‌ش نه‌کرایته‌وه‌ هاهاهها.
