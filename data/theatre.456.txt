سه‌رقه‌برانێکی  پڕ له‌ چادرو قه‌فه‌زی ئاسنین، به‌ ڕه‌نگی سه‌وزو ره‌ش و سپی وخۆڵه‌مێشی  له‌گه‌ڵ چه‌ند کێلێکی به‌رد به‌ لا پاڵی به‌شی سه‌ره‌وه‌ی  شار دیاره‌.
هه‌ندێك  له‌م قه‌فه‌زی قه‌برانه‌ به‌شێوه‌ی خانووه‌کانی نێو شار ڕازێنراونه‌ته‌وه‌  و شتی سه‌یر سه‌یریان تێدا هه‌ڵواسراوه‌ ، هه‌ندێکیشیان  هه‌ژاری به‌قه‌فه‌زو کێله‌کانیانه‌وه‌ دیاره‌ به‌وێنه‌ی گه‌ڕه‌که‌ مییلیه‌‌کانی  شار .له‌نێو قه‌برووگه‌ڕه‌کی مردووه‌کاندا( چێنه‌ر)ی ته‌مه‌ن مێرد مناڵ ده‌بینین له‌سه‌ر یه‌کێك له‌ گۆڕه‌کان سه‌رقاڵی ئاودانه‌ به‌ مه‌تاره‌ ئاوه‌که‌ی که‌ به‌ده‌ستییه‌وه‌یه‌تی ئاوی گوڵه‌ زه‌ردوسیسه‌کانی سه‌ر گۆڕه‌که‌ ده‌دات و پاشان ده‌ست ده‌کات به‌ده‌رهێنانی گوڵه‌ ووشك بووه‌کانی که‌ پێشتر ناشتبوونی .
2... ڕۆژه‌ ... ماڵه‌وه‌یه‌ ... ده‌ره‌وه‌یه‌ .
دایکی چێنه‌ر که‌ته‌مه‌نی (40) ساڵ ده‌بێت له‌گه‌ڵ هاژه‌ی کچی که‌ته‌مه‌نی (10) ساڵانه‌ له‌نێو باخی حه‌وشه‌که‌یاندا سه‌رقاڵی ناشتنی دره‌ختن ، له‌م کاته‌دا چێنه‌ر له‌ ژووره‌وه‌ دێته‌ حه‌وشه‌ ده‌بینێت دایکی و هاژه‌ی خوشکی خه‌ریکی ناشتنی نه‌مامه‌کانی ئه‌ون که‌ پێشتر هێنابوونیه‌وه‌ یه‌کسه‌ر هاواریان لێده‌کات .
باوکی چێنه‌رله‌ ده‌رگای حه‌وشه‌وه‌ دێته‌ ژووره‌وه‌و ده‌ست ده‌کات به‌چه‌پڵه‌ لێدان و هه‌موویان ده‌وه‌ستن و سه‌ریان سوڕده‌مێنێ .
ده‌رێ .
چێنه‌ر ده‌ست ده‌کات به‌هاوار و بانگکردنی باوکی .
به‌ده‌م هاواکردنه‌وه‌ خه‌به‌ری ده‌بێته‌وه‌ له‌خه‌و .
چێنه‌ر له‌ ژووره‌که‌ی له‌سه‌ر قه‌ره‌وێڵه‌که‌ی خه‌به‌ری ده‌بێته‌وه‌ له‌وخه‌وه‌ی که‌ به‌ باوکییه‌وه‌ بینیویه‌تی .
پاش که‌مێك بیر کردنه‌وه‌ سه‌ر ده‌له‌قێنێ و ده‌ست ده‌کات به‌چه‌پڵه‌ لێدان ، دایکی و هاژه‌ی خوشکی دێنه‌ ژوورێ .
