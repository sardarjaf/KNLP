لە لێدوانێکیدا بۆ رۆژنامەی ناسیۆنال ی ئەرجەنتینی سیپ بلاتەر سەرۆکی لەسەر کار لابراوی فیفا لە پرسیارێک سەبارەت بە غەشکردن لە کاتی تیروپشکی خول و پاڵەوانێتیەکاندا ووتی : بەڵی لە چەندین بۆنەدا بەچاوی خۆم بینیومە کە لە کاتی راکێشانی تۆپەکان غەش کراوەو تۆپی سارد و گەرم بەکار ھاتووە ، ئەم لێدوانەی بلاتەر جێی سەرنجە چونکە ئەو ماوەیەکی زۆر سەرۆکی فیفا بووە و وەک خۆشی دەڵێت بە چاوی خۆی ئەو کارەی بینیوە بەڵام بۆچی ھەڵویستی نەبووە ، بەڵام بلاتەر دەڵێت : ئەو کارە لە فیفا نەکراوە بەڵکو لە خولەکانی سەر بە یوفا کراوە کە پلاتینی سەرۆکایەتی کردووە
