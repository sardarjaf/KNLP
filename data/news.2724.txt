لاهور شێخ جەنگی لە پەیامێكدا پشتیوانی خۆی بۆ داواكاری خۆپیشاندەران دەردەبڕێت و داواشدەكات، خۆپیشاندانەكان بەئاراستەی هەڵەدا نەبردرێن و پەنا بۆ سوتاندن و توندوتیژی نەبرێت، داواش دەكات خەڵك خۆیان لە ئاژاوەنانەوە بپارێزن.
پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت، لێرەوە داوا دەكەین كەخەڵك خۆیان لە ئاژاوەنانەوە بپارێزن، چونكە ئەمە دەبێتە بەلاڕێدا بردنی داوا رەواكانیان و رێگر دەبێت لەهەر چاكسازی و بونیادنانێك لە وڵاتدا.
ئێمەش بەهەموو شێوەیەك رێگر دەبین لە هەر دەستێك بۆ نانەوەی پشێوی و كاولكاریەك لە وڵاتدا..
پێكەوە بەرەو ئایندەیەكی گەش و حكومڕانیەكی شایستە بەگەل، پێكەوە بۆ دژایەتی هەر توند و تیژی و كێشەنانەوەیەك كە زیان لە داوا رەواكانی خەڵك بدات..
