دوای‌ دابه‌زینی‌ عه‌مباركراوی‌ نه‌وتی‌ خاوی‌ ئه‌مریكایی‌، ئه‌مڕۆ چوار شه‌ممه‌، نرخی‌ نه‌وت به‌رێژه‌ی‌ زیاتر 3% رووی‌ له‌ به‌رزبوونه‌وه‌ كرد.
ئیداره‌ی‌ زانیارییه‌كانی‌ وزه‌ی‌ ئه‌مریكایی‌ رایگه‌یاند، عه‌مباركراوی‌ نه‌وتی‌ خاو له‌ ولایه‌ته‌ یه‌وكگرتووه‌كان بۆ 2.1 ملیۆن به‌رمیل كه‌میكردووه‌، عه‌مباری‌ به‌نزینیش بۆ 2.84 ملیۆن به‌رمیل دابه‌زی‌.
نرخی‌ نه‌وتی‌ خاوی‌ خۆرئاوای‌ تكساس، بۆ گرێبه‌سته‌كانی‌ مانگی‌ تشرینی‌ یه‌كه‌م، گه‌یشته‌ 46.38 دۆلار و نرخی‌ به‌نزینیش له‌ ولایه‌ته‌ یه‌كگرتووه‌كان، زیادی‌ كرد.
نرخی‌ به‌رمیلێك نه‌وتی‌ خاوی‌ پێوه‌ریی‌ جیهانی‌ تێكه‌ڵه‌ی‌ برنت، بۆ گرێبه‌سته‌كانی‌ مانگی‌ تشرینی‌ دووه‌، گه‌یشته‌ 49.44 دۆلار.
