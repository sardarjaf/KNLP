بەهێزترین پیاوی ئەورووپا “هافسۆر بجۆرنسن”ی ئایسلەندی پەیامێک ئاراستەی کریستیانۆ ڕۆناڵدۆ دەکات و لەو پەیامە هەڕەشەئامێزەیدا ڕاستەوخۆ بە ڕۆناڵدۆ دەڵێت: “پەیامێکم پێیە بۆ کریستیانۆ ڕۆناڵدۆ…
دەزانم یەکەم یاریتان بەرانبەر هەڵبژاردەی ئایسلەندا یاری دەکەیت، ئەگەر تۆ دەوێریت و گۆڵ لە دژی هاوڕێکانم تۆمار دەکەیت، منیش هەر دەتدۆزمەوە و سەرت پان دەکەمەوە، وەکوو ئەوەی کە سەری شازادە ئۆبێرینسم پان کردەوە!”
شایانی باسە هافسۆر کە پاڵەوانی یاری بەهێز و هەڵگرتنی قورساییە لە جیهان و ئەورووپادا لەبەر توانا و هێزی ناسراوە و چەندین جار پلەی یەکەمی لەسەر ئاستی ئەورووپا لە پێشبڕکێی قورساییەکاندا بەدەست هێناوە.
هافسۆر لە هەمان کاتدا ئاکتەرە و لە فیلمی بەناوبانگی ‘Game of Thrones’دا ڕۆڵی زۆرانبازێکی گیانبازێکی هەیە و بە “شاخەکە” ناوی دەبرێت.
لەم فیلمەدا لە شەڕی مەرگ و ژیاندا سەری شازادە ئۆبێرینس پان دەکاتەوە.
