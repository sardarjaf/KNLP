رزان خالید یاریزانی هەڵبژاردەی ئوردن بۆ بادمنتۆن و پاڵەوانی عەرەب لەم یارییە، رزان لە دایكبووی ساڵی 1989ی ئوردنەو قوتابی كۆلێژە، ئەم كچە یاریزانە یەكێكە لە یاریزانە هەرە بە تواناكانی وڵاتی ئوردن و دواڕۆژێكی گەش چاوەڕوانی ئەم یاریزانە دەكات، لە زۆربەی یارییەكان بە یەك ئاست یاری دەكرد و ئاستێكی بەرزی پێشكەش دەكرد، بۆیە بە پێویستمان زانی لە نزیكەوە ئەم چاوپێكەوتنی لەگەڵ ئەنجام بدەین.
- ئەوەی راستی بێت ئەم پاڵەوانیەتیە لە رووی رێكخستنەوە زۆر سەركەوتوو بوو، ئەمە یەكەمجارە پاڵەوانیەتی عەرەبی لە رووی رێكخستنەوە بەمشێوە پێشكەوتووە ببینم و هیوادارم گشت پاڵەوانیەتیەكان بەمشێوەیە سەركەوتوو بێت.
- شارێكی زۆر خۆشە و ئارامە و كەشوهەوای لەگەڵ وڵاتی ئوردن هیچ جیاوازییەكی نییە، بۆیە هەست بە خۆشیەكی زۆر دەكەم لەم شارە.
- پاڵەوانی عەرەب لەسەر ئاستی تازەپێگەیشتووان و هەروەها توانیم دووجار لەسەر یەك پلەی یەكەم لەسەر ئاستی عەرەب بە دەست بهێنم لە یاری دووانەی تێكەڵاو و بەشداری چەندین پاڵەوانیەتیم لەسەر ئاستی ئاسیا و جیهان كردووە بە رێژەی دوو پاڵەوانیەتی لە ساڵێكدا.
- ئەوەی راستی بێت لەگەڵ هاتنم بۆ نێو یاری بادمنتۆن لەسەر دەستی راهێنەرێكی ئێران بۆ ماوەی سێ ساڵ مەشقم كرد، بۆیە ئاستم بەرز بۆوە و حەز دەكەم لە دواڕۆژ بگەمە ئۆڵۆمپیاد، پەنا ب خوا ئەم خەونەم دێتە دی.
