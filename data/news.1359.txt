پێش نیوەڕۆی ئەمڕۆ چوارشەممە 1ی تەموزی 2015 بەدروشمی ( ئەوروپا بانگەواز لەپێناو دووبارە ئاوەدانکردنەوەی کۆبانێ دەکات) لەهۆڵی پەرلەمانی یەکێتی ئەوروپا و بە بەشداریی بەرپرسانی حکومی وڵاتانی ئەندام لە یەکێتی ئەوروپا و ئەمریکا و نوێنەری رێکخراوە نێودەوڵەتیەکان، کۆنگرەی دووبارە ئاوەدانکردنەوەی کۆبانێ دەستیپێکرد و بۆ ماوەی 3 رۆژ بەردەوام دەبێت.
لەکۆنگرەکەدا ئەنوەر موسلم، هاوسەرۆکی کانتۆنی کۆبانێ وتارێکی سەبارەت بە رەوشی ژیانی خەڵک لەشارەکە پێشکەشکرد و گفتوگۆ لەبارەی پێشکەشکردنی ئەو پرۆژە و کارانە کرا، کە لە رێگەیەوە دووبارە شاری کۆبانێ لە رۆژئاوای کوردستان ئاوەدان دەکرێتەوە.
هەر لە کۆنگرەکەدا بڕیارە لیژنەیەک بۆ ئالیەتی دووبارە ئاوەدانکردنەوەی کۆبانێ و پاڵپشتیکردن لە شارەکە و بارودۆخی ئاوارەکان پێکبهێندرێت.
