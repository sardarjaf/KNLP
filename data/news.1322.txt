لە چوارڕێیانی دەربەندی گۆمەسپان لە هەولێر، لە كاتی دروستكردنی مزگەوتێكدا، بە هۆی داڕوخانی داری نەجاڕییەوە، دوو كرێكاری دانیشتووی هەولێر گیانیان لە دەست دا و چوای دیكەیش زامدار بوون.
نەقیب هۆگر عەزیز، وتەبێژ و بەڕێوەبەری ڕاگەیاندنی پۆلیسی هەولێر ڕایگەیاند، ئەمڕۆ (١/٦/٢٠١٦)، كاتژمێر (١٠:٠٠)ی بەیانی، لە چوارڕێیانی دەربەندی گۆمەسپان، لە كاتی دروستكردنی مزگەوتێك، بە هۆی داڕوخانی داری نەجاڕییەوە، دوو كرێكاری دانیشتووی هەولێر كە باوك و كوڕن، بە ناوی (یوسف ئەمیر ساڵح)، تەمەن (٤٦)ساڵ، لەگەڵ كوڕەكەی (جەعفەر یوسف ئەمیر)، تەمەن (١٦) ساڵ، گیانیان لە دەست دا.
بەڕێوەبەری ڕاگەیاندنی پۆلیسی هەولێر هەروەها گوتیشی، چوار كرێكاری دیكەیش بە ناوەكانی (محەمەد یوسف) و (هاوكار ساڵح) و (عەبدولڕەحمان عومەر) و (عەبدوڵڵا عومەر) لەم ڕووداوەدا زامدار بوون.
