ئاواز حەمید ئەفەندی، ئەندامی لیژنەی ناوخۆو ئاسایش لەپەرلەمانی كوردستان، بە SNNی ڕاگەیاند: بەگوێرەی ئەو زانیاریانەی دەستمانكەوتووە، سیستمی پاشەكەوتكردنی موچەی هێزەكانی ئاسایش و فەرماندەیی بەرگری فریاكەوتن و هێزەكانی زێرەڤانی، بەهەمانشێوەی موچەخۆرانی تری هەرێم جێبەجێدەكرێت، بەڵام تاڕادەیەك جیاوازدەبێت لەگەڵ ئەو پاشەكەوتەی بڕیارە لەموچەی هێزەكانی پێشمەرگە بكرێت.
زانیاری زیاتری لەوبارەیەوە خستەڕوو، وتی:" بەڕێژەی 30% تاوەكو 45% لەموچەی ئاسایش و بەرگری فریاكەوتن و زێرەڤانی بەپێی پلەكانیان سیستمی پاشەكەوت جێبەجێدەكرێت".
ئاواز حەمید ئەفەندی كە ئەندامی فراكسیۆنی پارتییە، تێپەڕاندنی دۆخی ئێستاو قەیرانی دارایی، بە یەكێك لەهۆكارەكان دەزانێت بۆ جێبەجێكردنی سیستمی پاشەكەوت لەسەر موچەی هێزە ئەمنییەكان و دەشڵێت: "ئامانجی جێبەجێكردنی سیستمی پاشەكەوت لەموچەی ئەو هێزانە، بۆئەوەیە حكومەتی هەرێم بتوانێت لەم دۆخەدا بەردەوامی بەپێدانی موچەی فەرمانبەران بدات".
