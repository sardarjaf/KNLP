بەڵام ریفراندۆم دەرچەو ڕووداوێکی زۆر گرنگ و یەکلاکەرەوە بوو بۆ دووپات کردنەوەی ڕاستیەک ٠٠ کە هاوکێشەکان و ململامێنی هێزەکان لەناوچەکە گۆراوە٠٠ هەروەها ریفراندۆم ئەو پرسیارە بێ وەڵامەی وەڵامداینەوە٠٠ بۆچی یەکێتی و پارتی سەبارەت بەپرسی سەربەخۆیی٠٠بەردەوام خاوەنی دوو دیدو دوو ووتاری جیاواز بوون٠٠ کەچی ئەمرۆ بۆ پرسی سەربەخۆی و ریفراندۆم و دەوڵەت بوونە خاوەنی یەک ووتار ؟
.١- ریفراندۆم تەحالفێکی نوێی ئیقلیمی بۆ ئاشکرا کردین٠ئەویش هەماهەنگی و ریزبەندی تورکیاو ئێرانە٠کە ئەم دوو هێزە پەیوەندیەکانیان لە قوناغی ململانێوە گواستۆتەوە و گۆریوە بۆ قوناغی هاوکاری و هەمانەگی و هاوپەیمانی٠ بوونەتە دوو هێزی دۆستی یەکتر
٢- ئەو هاوکاری و هەماهەنگیەش دەرهاویشتەی ململانێی نێوان هەردوو زلهێزی ئەمریکاو رووسیا لە ناوچەکە وهەروەها لەئەنجامی گەمەکانی ئەمریکا لەسوریاو عیراق و پەیوەندیە نوێیەکانی ئەمریکا لەگەڵ هێزە لۆکاڵیەکانی وەک پەکەکەو یەپەکەیە سەریهەڵداوە٠ بۆیە ئەو دوو هێزە لەنێوان بژاردەی نزیکیان لە زلهێزەکان بەتەواوەتی خۆیان لە جەمسەرگەری وورچەکەی رووسیادا یەکلاکردۆتەوە٠
٣- بەواتایەکی تر جاران بەحوکمی یەکتربڕینی پەرژەوەندیەکانی ئێران و تورکیا لەهەرێم .. ئێمە کەوتوبووینە ئەو هەڵەیەی، ٠٠ کە زۆنی سەوز لەترسی هەرەشەو گوشارو هەژمونی ئێران پاشەکشە دەکا لەبەرامبەر ریفراندۆمەکەی بارزانی و تورکیا٠٠ ئەمەش ئەو هەڵەیە بوو لەو تێگەیشتنەمان کە هەر بەحسابی کۆن مامەڵەمان لەگەڵ شێوازو جۆری پەیوەندی و ململانی نێوان تورکیاو ئێران دەکرد.
بەڵکو زۆربەی حزبەکان و سیاسیەکانی رێزی دووەمی سەرکردایەتی ناو یەکێتیش کەوتوونەتە ناو ئەو هەڵەیە٠
٤- بەروونی دەرکەوت و ئاشکرا بوو، کە هەڵگرانی بانگێشەی ریفراندۆم و ڕابەرانی ریفراندۆم، ئێستا لە لەچ بەرەیەکی جەمسەرگی هێزە ئیقلیمیەکان و هێزە گەورەکانن، شوناسی ریفراندۆمچەیەکان شوناسێکی ئێرانی و تورکی+ رووسیە
بە مانایەکی تر تورکیا چەند دژی ریفراندۆم بێ یا دۆست بێ٠٠ ئێرانییش بەهەمان مەسافە دوور و نزیکە٠٠بۆیە پارتی بە ئاگاداری یەکێتی، هەر کاتێک لەژێر گوشاری قاعدەکەی خۆی لەو پرۆسەیە بکشێنێتەوە بەبیانووی تەخوین کردن و پیاوی ئێران و قاسم سلێمانی ئەو مەیل و خواستە لەگۆڕ بنێن٠٠٠ واتە ئەگەر یەکێتی چەند پیاوی ئێران بێ٠٠ ئەوا پارتیش هەربەقەدەر یەکێتی پیاوی ئێرانە٠٠ بۆ پەیوەندی یەکێتیش بەتورکیاوە هەمان پرۆسەیە٠
بۆیە لەقۆناغی داهاتوو، پەیوەندی یەکێتی و پارتی توندوتۆڵتر دەبێ٠٠ ئەو پەیوەندیەش بەردەوام دەبێ٠٠ تا هاوپەیمانی تورکیاو ئێران بەردەوام بێ٠٠ مەسەلەی سنوور داخستن و ئابلۆقەی ئێران و تورکیاش، لەسەر هەرێم ئەگەر ببێ وبکرێ٠٠ کردەیەکی کاتیە بۆ ئیدارەدانی تورەیی عیراقە٠٠
بەڵام ئەو ریسکەش هەیە٠٠ تا یەکێتی و پارتی تێوە بگڵێن لەناو ئە هاوپەیمانیەی ئێران و تورکیا، زیاتر دووردەکەونەوە لە ئەمریکا و ئەوروپا٠
