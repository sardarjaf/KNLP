ماوەی دوو رۆژ بوو بە قوڵایی ٧٠٠ مەتر، هێزێكی سوپای توركیا بە دوو تانك و ژمارەیەك ئۆتۆمبیلی سەربازی، لە كانتۆنی عەفرین، سنووری رۆژئاوای كوردستانیان بەزاندبوو لە گوندی حەمامە جێگیرببون و بازگەیان دانابوو.
ئێوارەی دوێنێ فرۆكە جەنگیەكانی رووسیا بۆ بێزاركردنی ئەو هێزە زۆر بەنزمی لەو سنوورە هامووشۆیان دەكرد، پاشان ژمارەیەك گوللەی گڕداری ئاگاداركردنەوەیان ئاراستەی ئەو هێزەی توركیا كرد .
دوای ئەوە هێزەكەی توركیا بە پەلە و دەستبەجێ شوێنەكەیان جێهێشت و گەرانەوە ناو سنووری باكووری كوردستان.
