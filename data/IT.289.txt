سناپچات يەکێکە لەو بەرنامانەی بەم دواييانە توانيويەتی بەکارهێنەرێکی زۆر بەلای خۆيدا رابکێشێت و رکابەری ئينستاگرام و واتسئاپ بکات.
ئەوەی سناپچات لە بەرنامەکانی ديکە جيادەکاتەوە ئەوەيە کە داتا و زانيارييەکانی بەکارهێنەر بۆ ماوەی ٢٤ کاتژمێر لەو بەرنامەيەدا دەمێنێتەوەو دواتر بەشیوەيەکی خۆکارانە ديلێت دەبێت و دەسڕدرێتەوە.
لە ئێستادا گەشەپێدەرانی ئەو بەرنامەيە لە هەوڵی فراوانکردنیدان و لەنوێترين گۆڕانکارييەش بەنيازن لە ماوەیەکی نزيکدا ئيمۆجييەکان بۆ ئەو بەرنامەيە زيادبکەن.
واتە وەک چۆن بەکارهێنەرانی فەيسبوک دەتوانن ستيکەر بەکاربهێنن و بۆ هاوڕێيانيان بنێرن بەهەمان شێوە بەکارهێنەرانی سناپچاتيش دەتوانن ئەو کارە بکەن.
سناپچات بەرنامەيەکە بەکارهێنەرانی دەتوانن لە رێگەی نامەی ڤيديۆييەوە پەيوەندی بە يەکترەوە بکەن، ئەم بەرنامەيە لە ئەيلولی ٢٠١١ لەلايەن دوو کەسەوە دروستکرا و لە ٢٠١٥ گەيشتە لوتکە، بەجۆرێک رۆژانە دوو بليۆن وێنە و ڤيديۆ بەرزدەکرێتەوە.
