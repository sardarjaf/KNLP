 راپۆرتە رۆژنامەوانیەكانی ئیتاڵیا ئاشكرایان كرد : یانەی رۆمای ئیتاڵی گرێبەستێكی نوێیان خستۆتە بەردەم ئۆزیبیۆ دی فرانشیسكۆی راهێنەری یانەكە تا رازی بكەن بەمانەوە  بەپێی هەواڵێكی رۆژنامەی كۆریری دیلۆ سپۆرتی ئیتاڵی : مۆنچی بەرێوەبەری وەرزشی یانەی رۆما سورە لەسەر پێشكەش كردنی گرێبەستێكی نوێ بەچەند مەرجێكی باشتر بۆ راهێنەری یانەكە  ئەویش لەپێناو پارێزگاریكردنی لێی كە ماوەیەكە یانە گەورەكانی ئینگلتەرا گرنگی زۆری پێ دەدەن  لای خۆیەوە پێگەی كاڵچۆ میركاتۆ ئاشكرای كردووە : یانەكانی ئیڤرتون و تۆتنهام و ئارسناڵ و چیڵسی گرنگی بە دی فرانشیسكۆ دەدەن و هەوڵی بەدەستهێنانی تواناكانی دەدەن لە داهاتودا  ئەو راهێنەرە تەمەن 41 ساڵە لەم وەرزە و لەسەرپەرشتی كردنی رۆما سەركەوتنی باشی بەدەستهێناوە لەو كاتەی ئەركی راهێنەرایەتی یانەكەی وەرگرتووە لە جێگای لۆچیانۆ سپالێتی  بەجۆرێك یانەكە گەیشتۆتە قۆناغی 16ی خولی یانە پاڵەوانەكانی ئەوروپا دوای ئەوەی قۆناغی كۆمەڵەكانی لەپێشەنگی ریزبەندی كۆمەڵەی سێیەم كۆتایی پێ هێنا  لەگرێبەستەكەی دی فرانشیسكۆ لەگەڵ یانەكەی پایتەختی ئیتاڵیا تەنها ساڵ و نیوێك ماوە و پێشبینی دەكرێت گفتوگۆكانی نوێ كردنەوەی گرێبەستەكەی لە نێوان هەردولا لە مانگی 3ی ساڵی داهاتوو دەستپێبكات
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
