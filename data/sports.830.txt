 راپۆرتە رۆژنامەوانییەكان ئاشكرایانكرد: كارگێڕی یانەی مانچستەر یونایتدی ئینگلیزی گەیشتونەتە ئەو بروایەی كە كۆتایی ئەم وەرزە خۆزیە مۆرینهۆی راهێنەری لەیانەكە دەروات، لەو بارەیەوە رۆژنامەی سەنی بەریتانی بەپشت بەستن بەسەرچاوەیەكی نێو یانەكە بڵاویكردەوە: خاوەندارێتی یانەی مانچستەریونایتد پێشبینی ئەوە دەكەن مۆرینهۆ كۆتایی ئەم وەرزە دەروات تا ئەركی راهێنەرایەتی یانەی پاریس سان جێرمانی فەرەنسی وەربگرێت، رۆژنامەكە ئەوەی روونكردەوە: هۆكاری پشت ئەو هەنگاوە ئەوەیە كە یانەكە ناتوانێت ململانێی مانچستەر سیتی بكات كە پیپ گواردیۆلا راهێنەریەتی، هەرچەندە شەیتانە سورەكان سەرەتایەكی بەهێزی لەم وەرزە دەستپێكرد، بەڵام ئێستا و دوای 11 جەولە بەجیاوازی 8 خاڵ لە مان سیتی یەكەم دوورن، سەن ئاماژەی بەوەكردووە: بەرپرسانی یانەكە دڵخۆش نین بەو لێدوانەی خۆزیە مۆرینهۆ كە ستایشی یانەی پاریس سان جێرمانی كرد، ئەوەشی دووپاتكردەوە: مۆرینهۆ رازی دەبێت بەوەرگرتنی راهێنەرایەتی پاریس سان جێرمان بەتایبەت دوای ئیمزاكردنی گرێبەست لەگەڵ نەیمار و مباپێ‌ كە ئەوەش هەلی زیاتر دەبەخشێتە ئەو یانەیە بۆ بەدەستهێنانی نازناوی خولی یانە پاڵەوانەكانی ئەوروپا و مۆرینهۆش دەیەوێت ببێتە یەكەم راهێنەر لەمێژوودا ئەو نازناوە لەگەڵ 3 یانەی جیاواز بەدەست بهێنێت.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
