لەدرێژەی یارییەکانی هەفتەی ٣٥ی خولی پلە یەکی ئیتاڵیا، یانەی ڕۆما لەنێو یاریگای خۆی بە ئەنجامی گۆڵێکی بێ وەڵام لە یانەی ناپۆلی بردەوە.
تەنها گۆڵی یارییەکە یاریزان 'رادیا ناینگۆلان' لە خولەکی ٨٩ی یارییەکەدا تۆماریکرد و پێشەنگی گورگەکانی پایتەختیکرد بۆ بەدەستهێنانی سێ خاڵی یارییەکە.
ئەم ئەنجامەش یانەی یوڤانتۆسی بەشێوەیەکی فەرمی کردە پاڵەوانی ئەم وەرزەی کالچیۆ و پێش کۆتایی هاتنی یارییەکان بە سێ هەفتە، بەجیاوازی ١٢ خاڵ لە پێش نزیکترین ڕکابەرییەوەیەتی کە یانەی ناپۆلییە.
هاوکات ڕۆماش کۆی خاڵەکانی گەیاندە ٧١ خاڵ و پێگەی خۆی لە پلەی سێیەمدا قایمتر کرد و لە ناپۆلیش نزیک بوویەوە کە ٧٣ خاڵی هەیە.
