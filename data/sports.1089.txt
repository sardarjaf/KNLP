 وا بریارە رۆژی پێنجشەممە لە رێگەی فرۆكەخانەی هەولێری نێودەولەتی شاندی هەڵبژاردەی كوردستان بەرەو هەرێمی ئەبخازیا بەرێبكەون بەمەبەستی بەشداریكردن لە دووەمین پاڵەوانێتی كۆنیفا بۆ تۆپی پێی، كە لە هەرێمی ئەبخازیا-ی رووسیا ئەنجام دەدرێت.
سەفین كانەبی سەرۆكی یەكێتی تۆپی پێی كوردستان لە لێدوانێكی تایبەتدا گوتی: وا بریارە رۆژی پێنجشەممە لە رێگەی فرۆكەخانەی هەولێری نێودەوڵەتی بە فرۆكەیەكی تایبەت هەڵبژاردەی كوردستان راستەوخۆ بەرەو شاری سوشی رووسی بەربكەوێت بۆ بەشداریكردن لە دووەمین پاڵەوانێتی كۆنیفا، كە لە هەرێمی ئەبخازیا ئەنجام دەدرێت، دواتر لە هەرێمی سوشی راستەوخۆ بەرەو هەرێمی ئەبخازیا بەرێدەكەوین.
لە درێژەی قسەكانیدا سەفین كانەبی گوتی: كێشەیەكی گەورەی فرۆكەمان هەبوو، بەهۆی نەبوونی فرۆكە لە كاتی گۆنجاو یاخود زۆری كاتەكانی ترانزێت لە وڵاتان ئەمەش دەبوو هۆی ماندبوونی یاریزانانەكان و كاریگەری خراپی لەسەر ئاستی یاریزانەكانی هەڵبژاردەی كوردستان دەبوو، بۆیە بە پێویستمان زانی فرۆكەیەكی تایبەت بۆ هەڵبژاردەكە دابین بكەین و بەشێوەیەكی راستەوخۆ بە بێ ماندووبوون بەرەو رووسیا بەرێبكەوین و هەروەها لە كاتی گەرانەوەی شاندەكەش هیچ كێشەمان نابێت.
لە كۆتایی قسەكانیدا سەفین كانەبی گوتی: ئێمە هەموو شتێكمان بۆ هەڵبژاردەی كوردستان دابینكردووە و هەوڵمان داوە بە باشترین شێوە هەڵبژاردەكە بۆ دووەمین پاڵەوانێتی كۆنیفا ئامادە بكەین، ئەوەی لەسەر شانی ئێمە بوو جێبەجێمان كرد و هیچ درێغیمان بەرانبەر هەڵبژاردەكە نەكردووە، بۆیە پێشبینی دەكەم یاریزانەكانی هەڵبژاردەی كوردستان لەم پاڵەوانێتیە بەرپرسیارانە ئەركی خۆیان جێبەجێ بكەن و بە جامی پاڵەوانێتیەكە بگەرێنەوە هەولێری پایتەختی هەرێمی كوردستان و دەڵی جەماوەری كوردستان خۆش بكەن.
جێگەی باسە یارییەكانی دووەمین پاڵەوانێتی كۆنیفا لە رۆژی 28 ئەم مانگە دەست پێ دەكات و تا 8ی حوزێران بەردەوام دەبێت بە بەشداریكردنی 12 هەڵبژاردە بەسەر چوار كۆمەڵە دابەش كراون بەمشێوەی خوارەوە.
