بەرپرسانی یانەی ریاڵ مەدریدی ئیسپانی بیر لە كڕینی كیڤین دی بروینی بەلجیكی و یاریزانی هێڵی ناوەراستی یانەی مانچستەرسیتی دەكەنەوە و بۆندێكی گرانبەهاشیان ئامادەكردووە تا لە بەرامبەر گواستنەوەی ناوبراو پێشكەشی ئەو یانە ئینگلیزیەی بكەن  سەرچاوەیەكی نزیك لەو یانە ئیسپانیە ئاشكرای كردووە : پیرێزی سەرۆكی یانەی ریاڵ مەدرید بە ئاست و تواناكانی كیڤین دی بروین سەرسامە و لەو باوەرەشدایە ئەو یاریزانە بەلجیكیە بتوانێت لە وەرزەكانی داهاتوودا هاوكاری یانەكەیان بكات بۆ بەدەستهێنانی نازناوەكان  ئەو سەرچاوەیە ئاماژەی بەوەش كردووە : پیرێز لە پلانی ئەوەدایە لە ماوەی داهاتوودا گفتوگۆكانی لەگەڵ ئیدارەی یانەی مان سیتی دەست پێ بكات  ئەویش بە هیوای ئەوەی بتوانن بە شێوەیەكی سەركەوتوو گرێبەستێك لەگەڵ ئەو یاریزانەدا ئیمزا بكەن  كیڤین دی بروینی تەمەن 26 ساڵ لە پێشوتردا یاریزانی یانەكانی گینكی بەلجیكی و چێڵسی ئینگلیزی و ڤێردەربرێمەن و فۆڵفسبۆرگی ئەڵمانی بووە و لە هاوینی 2015 شدا بە بڕی 74 ملیۆن یۆرۆ و بۆ ماوەی 6 وەرز پەیوەندی بە ریزەكانی یانەی مانچستەر سیتیەوە كرد .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
