سەرۆك وەزیرانی توركیا رایگەیاند، دوور نییە بۆ پێكهێنانی حكومەتی نوێی توركیا گفتوگۆ لەگەڵ پارتی دیموكراتی گەلان هەدەپە بكەین.
ئەحمەد داود ئۆغڵو سەرۆك وەزیرانی توركیا لە چاوپێكەوتنێكی تەلەڤزیۆنیدا رایگەیاند داوا لە هەموو ئەو پارتانە دەكەین كە دەیانەوێت لەگەڵ ئێمەدا هاوپەیمانی بۆ دروستكردنی حكومەت پێكبهێنن بێنە پێشەوە و مەرجەكانیان ئاشكرا بكەن تا بتوانین گفتوگۆی لەسەر بكەین.
ئەم لێدوانەی ئۆغلوش لە كاتێك دایە كە بەگوێرەی هەواڵێكی میدیاكانی توركیا، پەكەكە پێی باشە هەدەپە هاوپەیمانێتی لەگەڵ پارتی داد‌و گەشەپێدان ئەكەپە ببەستێت، بەڵام بەو مەرجەی پڕۆسەی ئاشتی بەردەوامی هەبێت، جگە لەوەش پەكەكە بۆ بەستنی هاوپەیمانێتی هەدەپە لەگەڵ ئەكەپە، مەرجی ئازادكردنی عەبدوڵڵا ئۆجەلان هەیە.
