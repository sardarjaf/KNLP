سێرجیۆ رامۆس، به‌رگریكاری یانه‌ی ریال مه‌دریدی ئیسپانی له‌وه‌ته‌ی سه‌ره‌تای كرانه‌وه‌ی بازاڕی گواستنه‌وه‌ی یاریزانان ده‌نگۆی رۆیشتنی بۆ ریزه‌كانی مانچێسته‌ر یونایتدی ئینگلیزی له‌ ئارادایه‌.
رامۆس له‌میانی ئاماده‌بوونی له‌ ئاهه‌نگێكی هاوسه‌رگیریدا، له‌لایه‌ن رۆژنامه‌نووسانه‌وه‌ به‌قسه‌هێنرا و پرسیاری له‌باره‌ی داهاتووی خۆیه‌وه‌ لێكرا، به‌ڵام به‌رگریكاره‌كه‌ی ریال ره‌تیكرده‌وه‌ گفتوگۆی له‌گه‌ڵ هیچ یانه‌یه‌ك كردبێت و گوتی “من گفتوگۆم له‌گه‌ڵ هیچ كه‌سێك نه‌كردووه‌ تاكو ئێسته‌، هه‌موو شتێك وه‌كو خۆیه‌تی”.
به‌پێی چه‌ند سه‌رچاوه‌یه‌ك، رامۆس په‌یوه‌ندیی له‌گه‌ڵ فلۆره‌نتینۆ پێرێز تێكچووه‌ و نێوانیان باش نییه‌، كه‌ رامۆس ده‌یه‌وێت تاكو رۆژی 10ـی ئه‌م مانگه‌ داهاتووی خۆی یه‌كلای بكاته‌وه‌.
