وتەبێژی سەرۆک وەزیرانی عێراق لە ڕاگەیەندراوێکدا ڕایگەیاند، لێکۆڵینەوەیەکی سەرەتایی لەبارەی پێکدادانەکانی نێوان خۆپیشاندەران و هێزە ئەمنییەکانی عێراقی ڕۆژی هەینی بڵاوکراوەتەوە و بەپێی لێکۆڵینەوەکە پۆلیسی و گاردەکان ڕاستەوخۆ تەقەیان لە خۆپیشاندەران نەکردووە.
هەر لە راگەیەندراوەكەدا هاتووە، کە هەرچەندە دوو کەس کوژراون ''بەڵام هیچ بەڵگەیەک بەدەستەوە نییە کە بەهۆی تەقەکردنی ڕاستەوخۆوە خۆپیشاندەران برینداربووبن، ئەگەری ئەوە هەیە کە لەناو خۆپیشاندەراندا ''پێکهاتەی چەکدار'' هەبووبن.
ڕاگەیەندراوەکە دوای کوژرانی دوو خۆپیشاندەرەکە و برینداربوونی زیاتر لە ١٠٠ کەس دێت، دوای ئەوەی بە سەدان خۆپیشاندەر ڕژانە ناو نوسینگەی سەرۆک وەزیران و بینای پەرلەمانەوە.
