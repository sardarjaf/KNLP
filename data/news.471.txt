پاش ئه‌وه‌ی وه‌زیرێكی یه‌كگرتووی ئیسلامی 23 هه‌زار مووچه‌ی تایبه‌تیی مووچه‌خۆرانی یه‌كێتیی له‌ سلێمانی و گه‌رمیان بری، ئێستا یه‌كێتی فشار ده‌كات بۆ گه‌ڕاندنه‌وه‌ی مووچه‌ی ئه‌و كه‌سانه‌، به‌ڵام وه‌زیری كاروكاروباری كۆمه‌ڵایه‌تی ڕه‌تی ده‌كاته‌وه‌ بچێته‌ ژێر ئه‌و فشاره‌ و ده‌ڵێ: "ئه‌و كه‌سانه‌ به‌ده‌ر له‌ یاسا و رێنماییه‌كان مووچه‌یان پێ دراوه‌، بۆیه‌ مووچه‌كانیان بڕدراوه‌".
محه‌مه‌د هاودیانی، وه‌زیری كاروكاروباری كۆمه‌ڵایه‌تی حكوومه‌تی هه‌رێمی كوردستان له‌سه‌ر پشكی یه‌كگرتووی ئیسلامی به‌ (باس)ی راگه‌یاند، به‌ده‌ر له‌ رێنماییه‌كانی حكوومه‌ت 23 هه‌زار كه‌س به‌ناوی مووچه‌ی كۆمه‌ڵایه‌تی له‌ زۆنی سه‌وزی پێشوو مووچه‌یان وه‌رده‌گرت، گوتی: "كاتی خۆی دوو ئه‌نجومه‌نی وه‌زیران له‌ هه‌ولێر و سلێمانی هه‌بوو، به‌ بڕیاری ئه‌نجومه‌نی وه‌زیرانی ئه‌وكاتی سلێمانی مووچه‌یه‌كی تایبه‌ت بۆ كۆمه‌ڵه‌ خه‌ڵكێك بڕاوه‌ته‌وه‌ و پاشان تێكه‌ڵ به‌ وه‌زاره‌تی كاروكاروباری كۆمه‌ڵایه‌تی كراوه‌، به‌ڵام ئێمه‌ ئه‌و مووچه‌یه‌مان بڕی".
سه‌باره‌ت به‌ هۆكاری راگرتنی ئه‌و مووچه‌یه‌، ئه‌و وه‌زیره‌ی یه‌كگرتوو ئاماژه‌ی به‌وه‌ دا، خه‌رجكردنی مووچه‌ بۆ ئه‌و كه‌سانه‌ له‌ ده‌ره‌وه‌ی یاسا و رێنماییه‌كان بووه‌ بۆیه‌ ڕامانگرت: "له‌ زۆنی‌ سه‌وز 23 هه‌زار مووچه‌ی‌ تایبه‌ت به‌ نایاسایی‌ و له‌ ده‌ره‌وه‌ی‌ رێنماییه‌كانی‌ وه‌زاره‌تی‌ كاره‌وه‌ كراوه‌ و ئێمه‌ رامانگرت".
ئه‌و مووچه‌یه‌ی بۆ ئه‌و 23 هه‌زار كه‌سه‌ خه‌رج كراوه‌ به‌ ناوی مووچه‌ی تایبه‌ت بووه‌، وه‌زیری كاروكاروباری كۆمه‌ڵایه‌تی ده‌یگوت: "به‌ حیساب ئه‌و مووچه‌یه‌ بۆ كه‌سی كه‌مده‌رامه‌ت خه‌رج كراوه‌، به‌ڵام به‌م جۆره‌ نه‌بووه‌، بۆیه‌ له‌ كۆتاییه‌كانی ساڵی رابردوودا خه‌رجكردنی ئه‌و مووچانه‌مان راگرت".
یه‌كێتی له‌ رێگه‌ی خۆی فشاری له‌سه‌ر یه‌كگرتوو و وه‌زیره‌كه‌ی یه‌كگرتوو كردووه‌ بۆ هه‌ڵوه‌شاندنه‌وه‌ی بڕیاره‌كه‌ی وه‌زیری كاروكاروباری كۆمه‌ڵایه‌تی.
ئه‌و هه‌وڵه‌ی یه‌كێتی بۆ ئه‌وه‌ ده‌گه‌ڕێته‌وه‌ كه‌وا ئه‌و حزبه‌ به‌رامبه‌ر ئه‌و مووچه‌خۆرانه‌ دووچاری فشار بووه‌ته‌وه‌، چونكه‌ پێشووتر ئه‌و مووچه‌یه‌ له‌ باره‌گاكانی یه‌كێتی بۆ ئه‌و كه‌سانه‌ خه‌رج كراوه‌ و هه‌مووشیان لایه‌نگر و ئه‌ندامی یه‌كێتین.
محه‌مه‌د هاودیانی، له‌به‌رامبه‌ر ئه‌و هه‌وڵه‌ی یه‌كێتی، گوتى: "ئاماده‌ نیم مووچه‌ی ئه‌و كه‌سانه‌ بگه‌ڕێنمه‌وه‌، هه‌وڵیان داوه‌ مووچه‌ی ئه‌وانه‌ نه‌بڕم، به‌ڵام بڕیومه‌ و ناچمه‌ ژێر هیچ فشارێك بۆ گه‌ڕاندنه‌وه‌یان".
ئه‌و وه‌زیره‌ دووپاتی كرده‌وه‌، مووچه‌ی ئه‌و كه‌سانه‌ جۆراوجۆر بووه‌، كه‌ له‌نێوان 30 هه‌زار بۆ 60 هه‌زار و تا 150 هه‌زار دینار بووه‌، گوتیشی: "سه‌ره‌تا 23 هه‌زار كه‌س بوو، دواتر كرایه‌ زیاتر له‌ 20 هه‌زار و پاشان هه‌موویانم بڕی".
هاودیانی ئاشكراشی كرد، مووچه‌ی ئه‌و كه‌سانه‌ له‌ سه‌رده‌می ئاسۆس نه‌جیب وه‌زیری كار، كه‌ سه‌ر به‌ یه‌كێتی بووه‌ خه‌رج كراوه‌.
وه‌رتی، دووپاتی كرده‌وه‌، چاوه‌ڕوانی بڕیاری حكوومه‌ت و وه‌زاره‌تی دارایی ده‌كه‌ن بۆ یه‌كلاییكردنه‌وه‌ی چاره‌نووسی مووچه‌ی ئه‌و كه‌سانه‌.
به‌پێی زانیارییه‌كان حكوومه‌ت ساڵانه‌ 11 ملیارى دیناری بۆ ئه‌و مووچه‌خۆرانه‌ی یه‌كێتى خه‌رج كردووه‌ و له‌و 23 هه‌زار كه‌سه‌ش زۆرینه‌یان له‌ سه‌نته‌رى شارى سلێمانین، كه‌ له‌سه‌رووى 10 هه‌زار كه‌سن.
ئارام حاته‌م محه‌مه‌د، به‌ڕێوه‌به‌ری سیسته‌می ئه‌لیكترۆنی تۆڕی پاراستنی كۆمه‌ڵایه‌تی له‌ وه‌زاره‌تی كاروكاروباری كۆمه‌ڵایه‌تی به‌ (باس)ی راگه‌یاندبوو، نزیكه‌ی 200 هه‌زار كه‌س به‌ ناوی خاوه‌ن پێداویستی تایبه‌ت و چاودێریی خێزان مووچه‌یان وه‌رگرتووه‌، به‌ڵام نزیكه‌ی 80 هه‌زار ناو ده‌رهێندراون و له‌گه‌ڵ سیسته‌مه‌كه‌ی ئه‌وان ناگونجێن.
ئێستا لەرێی ئینتەر نێتەوە سزای سەرپێچی هاتوچۆی هاوڵاتیان بڵاو دەكرێتەوەو، هاوڵاتیان لە نرخی سزاكان ناڕازین
  تەنیا رێگە بۆ چارەسەركردنی كێشەكانی عێراق فیدرالیزمە هەقە ئەمەپێش پێكهێنانی حكومەتی داهاتوو بەرنامەی هەموو لایەك بێت
  نێچیرڤان بارزانی بۆ گوڵان: لەمڕۆ بەدوواوە ئامانجی پارتی ئەوەیە چۆن بتوانێت زیاتر خزمەتی خەڵكی كوردستان بكات
  عەدنان كەریم لە دیمانەیەكی تایبەتی گۆڤاری گوڵاندا: داوا لە پەرلەمانی كوردستان دەكەم لە دەركردنی یاسایەك بۆ پاراستنی فەرهەنگی كوردی پەلە بكات
  سەرۆك كۆماری عێراق بۆ گوڵان: هاوپەیمانی پارتی و یەكێتی هاوپەیمانییەكی موقەدەسە و لەسەرووی هەموو شتێكەوەیە
  عەدنان موفتی ((سەرۆكی پێشووی پەرلەمانی كوردستان)) بۆ گوڵان: لەدەستووری هەرێمدا سیستمی حكومڕانی پەرلەمانیەو بەپێی یاساش دەبێت راپرسی لەسەر دەستوور بكرێت
  مەهاباد قەرەداغی بەرپرسی پەیمانگەی یەكێتی ئافرەتانی كوردستان بۆ پرسە كۆمەڵایەتییەكان: پێویستە ئافرەت كاتێك بەشداری فیعلی سیاسەت دەكات، خۆی بۆ ئەو پۆستە تەرخان بكات
