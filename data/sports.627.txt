شەوی چوارشەممەی رابردوو دوای ئەوەی لیۆنێل مێسی ئەرجەنتینی لە هۆتێلەکەی خۆی لە شیکاگۆی ئەمریکا دێتە دەرەوە ژنێک داوای لێدەکات ئیمزای بۆبکات، دوای ئەوەی پۆلیس رێگە لە ژنەکە دەگرن و قەرەباڵغی دروستدەبێت ژنەکەش چەند شوختێکی بچووک دەکاتە میسی و برینداری دەکات.
دوای ئەوەی هەڵبژاردەی تانگۆ لە هۆتێلەکە کە شوێنی حەوانەوەیانە دەیانەوێت بێنە دەرەوە، بەوهۆیەوە کۆمەڵێک خەڵکی زۆر کە هاندەری مێسی و هەڵبژاردەکەن چاوەڕێ دەکەن بۆ ئەوەی یاریزانەکان ببین و بتوانن وێنەیەکیان لەگەڵدا بگرن، لەو کاتەدا ژنێکی تەمەن 40 ساڵ دەیەوێت مێسی ئیمزایەک بۆ کوڕەکەی بکات کە ناوی کارلۆیەو هاندەری ئەو گۆڵکارەیە، لەو کاتەدا مێسی تووڕە دەبێت و پۆلیسیش دەیەوێت ژنەکە دووربخاتەوە، بەڵام ژنەکە مێسی بریندار دەکات و چەند شوختێک دەکاتە قۆڵی.
ئەو ژنە ناوی بریسینیۆ باکیەو ماوەی 18 سەڵە لە شیکاگۆ دەژی کە خۆی بە رەگەز مەکسیکییە، سەبارەت بەو رووداوە دەڵێت: هەمووان ئارەزووی بینینی مێسی دەکەین، هەرگیز نەمویستووە ئەوە رووبدات، بەڵام ئەو کاتەی پیاوانی پۆلیس منیان دوورخستەوە، ویستم قۆڵی مێسی بگرم و ئەوە روویدا.
مێسیش لەسەر رووداوەکە دەڵێت: "داوای لێبوردن دەکەم، دەمویست ئیمزاکە بکەم  و ئەوە روو نەدات کە ئەو ژنە تووشی کێشە ببێت لەگەڵ پۆلیسدا".
