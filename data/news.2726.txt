كچە راگەیاندنكاری گەرمیان شەرمین عەلی لەبابەتێكی تایبەتدا لەتۆڕی كۆمەڵایەتی فەیسبووك كە لەسەر كاری راگەیاندنی خۆی بڵاویكردووەتەوە دەڵێ" ئازادی دەستپێكی كاری راگەیاندنم بوو، بەرزترین رەوشتیش لای شیوعییەكانە "
ئەو رۆژنامەنووسە كەئێستا پەیامنێری كەناڵی ئاسمانی (knn) ە دەڵێ "یەكەمین هەنگاو قوڕسترین هەنگاوە، ئەوكاتەی كەقۆرخكاری و خزم خزمێنە لەمیدیاكانی گەرمیاندا زاڵبوو، هەروەها دەرفەت بەهەموو كەسێك نەدەدرا كاربكات، من بۆ بەدیهێنانی ئەو خەونەی كە كاركردن بوو لەبواری میدیا، چوومە تەلەفزیۆنی ئازادی و وەك بێژەرو ئامادەكار و پێشكەشكاری بەرنامە بۆماوەی چەند ساڵێك لەو دەزگایە كارمكرد.
سەرباری هەموو قوڕسی و ئاستەنگەكان، ئەو پرسیارەی خەڵك كە ئاخۆ چۆن كچێكی گەرمیان لە تەلەفزیۆنی حزبێكی چەپ كاربكات، بەڵام من بێ‌ گوێدانە تێڕوانینەكان و قسەی خەڵك بەردەوامبووم و لەوێ‌ دەستپێكی كاركردن لەبواری میدیا فێربووم.
هەروەك لەو ماوەیەی لەو دەزگایە بووم تێگەیشتم كە كەسانی "شیوعی" ئەو خەڵكە خراپە نین، كە كۆمەڵگە لێیان دەڕوانێت، بەڵكو قیمەی ئەخلاق و ئەدەب لای ئەوانە"
