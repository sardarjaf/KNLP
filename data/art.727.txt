 ئه‌و ئێواره‌یه‌ دوای  ئه‌وه‌ی  كاتی ته‌ماشاكردنی ته‌له‌فزیۆن ته‌واو بوو ،باران چوو  په‌رتوك و په‌ڕاوێكی هێنا و ده‌ستی كرد به‌ نوسین ...چه‌ند جوان بوو ، جار جارێك به‌ په‌ڕتوك و پێنوسه‌كه‌یه‌وه‌ ده‌چوو بۆ لای دایه‌ و خوشك و براكانی و پرسیاری لێده‌كردن..دوای ئه‌وه‌ی وه‌ڵامه‌كه‌ی وه‌رده‌گرت به‌ دڵخۆشی ده‌گه‌ڕایه‌وه‌  جێگه‌كه‌ی خۆی .ئه‌مجاره‌یان چوو بۆ لای باوكی...به‌ڵام باوكی خه‌ریكی ته‌ماشاكردنی  به‌رنامه‌یه‌كی تایبه‌ت  به‌ پێشمه‌رگه‌ بوو.بۆیه‌ به‌ هێمنی وتی باران گیان با ئه‌م به‌رنامه‌یه‌  ته‌واو ببێت به‌سه‌ر چاو.ئیتر  بارانیش به‌ دیار ته‌له‌فزیۆنه‌كه‌وه‌ دانیشت و به‌ دڵێكی خۆشه‌وه‌ ته‌ماشای به‌رنامه‌كه‌ی ده‌كرد .
كه‌ به‌رنامه‌كه‌  ته‌واو بوو ، باوكی وتی : باران گیان بزانم پرسیاره‌كه‌ت چییه‌؟ باران  وتی : بابه‌ گیان  مامۆستا پێی وتین  داڕشتنێك له‌سه‌ر  پێشمه‌رگه‌ بنووسین ..من وه‌ڵامی پرسیاره‌كه‌م  له‌ به‌رنامه‌كه‌ وه‌رگرت .باوكی وتی: ئافه‌رین،مرۆڤ   ئه‌بێت  له‌ رێگای پرسیار كردن و خوێندنه‌وه‌ و بینین و بیستنه‌وه‌ زانیارییه‌كانی  خۆی زیاد بكات .. پاش ئه‌وه‌ی باران به‌دڵی خۆی داڕشتنێكی له‌سه‌ر پێشمه‌رگه‌ نوسی..باوكی  تێر ئه‌ملاولای ماچ كرد و وتی :  ئافه‌رین... تۆ جوانترین داڕشتنت نووسیوه‌ كه‌ شایسته‌ی پێشمه‌رگه‌یه‌........
