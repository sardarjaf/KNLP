پارێزگای‌ هه‌ولێر رایده‌گه‌یه‌نێت دوای‌ ئه‌وه‌ی‌ تیرۆرستانی‌ داعش شه‌وی‌ هه‌ینی‌ 1ی‌ كانونی‌ دووه‌می‌ 2016 هێرشێكیان بۆ سه‌ر هێزه‌كانی‌ پێشمه‌رگه‌ ئه‌نجامدا دواتر پێشمه‌رگه‌یه‌ك شه‌هید بوو كه‌ وه‌ك یه‌كه‌م شه‌هیدی‌ پێشمه‌رگه‌ له‌ساڵی‌ 2016 داده‌نرێت.
پارێزگای‌ هه‌ولێر له‌ په‌یجی‌ تایبه‌تی‌ خۆیان له‌ تۆڕی‌ كۆمه‌ڵایه‌تی‌ فه‌یسبووك له‌ پۆستێكدا رایده‌گه‌یه‌نن: "دوای‌ ئه‌وه‌ی‌ تیرۆرستانی‌ داعش شه‌وی‌ هه‌ینی‌ 1ی‌ كانونی‌ دووه‌می‌ 2016 هێرشێكیان بۆ سه‌ر هێزه‌كانی‌ پێشمه‌رگه‌ له‌ میحوه‌ری‌ ئاسكی‌ له‌ موسڵ ئه‌نجامدا دواتر پێشمه‌رگه‌یه‌ك به‌ناوی‌ (عیسا عوسمان عومه‌ر مه‌هه‌دانی‌) شه‌هید بوو ئێستا ئه‌و پێشمه‌رگه‌یه‌ وه‌ك یه‌كه‌م شه‌هیدی‌ پێشمه‌رگه‌ به‌ ده‌ستی‌ چه‌كدارانی‌ داعش له‌ساڵی‌ 2016 داده‌نرێت.
