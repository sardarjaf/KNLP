رۆژی 27ی نیسانی 2016 لایەنگرانی عەلمانییەت و سكویلاریزم لەبەردەم بینای‌ پەرلەمانی‌ توركیا لەئەنكەرە خۆپیشاندانیان ئەنجامدا، ئەوەش پاش ئەوەی‌ سەرۆكی‌ پەرلەمان رەتیكردەوە كە عەلمانییەت وەكو بڕگەیەك بخرێتە نێو دەستووری‌ نوێی‌ توركیا.
وابڕیارە خۆپیشاندانی‌ زیاتر لە سێ‌ شەممەی‌ داهاتوودا لە ناوچە جیاجیاكان سازبكرێت و تێیدا ناڕەزایی‌ بەرانبەر بەو وتانە دەببڕدرێت كە ئیسماعیل كەهرەمان سەرۆكی‌ پەرلەمانی‌ سەر بە پارتی‌ داد و گەشەپێدان ئاماژەی‌ پێكردبوو.
