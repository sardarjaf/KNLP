شيكردنەوە وەرزشی گەورە و بجوکی بۆ هەیە؟ یاخوود شيكردنەوە پەیوەندی بەکورد بوون!
عەرب بوون!
ئەوروپی بوونەوە هەیە!
هەتا دێت تۆپی پێ خێراتر دەبێت لەسەرجەم رووەکانیەوە ئەمە شتێکی تەواو هەست پێکراوە لەلایەن هەموومانەوە چەند هۆکارێک هەن راستەوخۆ پەیوەندیان هەیە بەو خێراییەکەی ئاماژەمان پێکرد لەوانە (لایەنی سیاسی _ لایەنی بازرگانی _ لایەنی دەروونی).
بێگوومان گەر لایەنی دروونی لەتۆپی پێدا لە پلان و تاکتیک زیاتر رۆڵی نەبێت ئەوە بەدڵنییاوە بەئەندازەی ئەوان رۆڵ و گرنگی هەیە
کەسی یەکەم لەتیمدا راهێنەرە بۆ ئەوەی بار و دۆخێکی ئارام فەراهەم بێت لەهەمان کاتیشدا سوودی یەکەمی هەر بۆ راهێنەر دەبێت لەبەر ئەوەی پلان و تاکتیکەی بۆ یاریکردن دایرشتوە بێگومان بەیاریزانان جێ بەجێ دەکرێت لای هەمووشمان روونە یاریزان بار و دۆخی ناجێگیر بێت ئەوا نەک هەر ناتوانێت ئەو کارەی پێسپێردراوە جێ بەجێ بکات بەڵکو هەڵەش دەکات لەنێو یاریگا تەنها هۆکاریش نائارامی لایەنی دەروونی یاریزانانە.
بەداخەوە ئەمەش وەک هەموو بابەتەکانی تر لە کوردستاندا لەو ئاستەدا نییە جێگای دڵخۆشی بێت چونکە ئەوەندی لەبیر هەنێک شتی لاوەکیدان نیو ئەوەندە لەبیر ئەو لایەنە گرنگەنەدا نین کە بناغەن بۆ پێشکەشکردنی رویەکی جوانتر و باشتر وەرزش لەکوردستاندا
لای هەمووشمان ئاشکرایە یاریزانان و راهێنەران لەکوردستان لەئاستێکی هەژاردان لەرووی تاکتیک و پلان مهارە کەئەمانە راستەوخۆ پەیوەندی هەیە بەلانی دەروونی یاریزانانەوە .
بەدڵنییاوە سەرجەم یانە و هەڵبژاردە و راهێنەران و یاریزانان گەشتونەتە ئەو راستەیەی پێش هەموو شتێک پێویستە لایەنی دەروونی تەواو ئامادەسازبێت پاشان پلان دادەرێژن بۆ ئەوەی بە چ شێوازێک بە چ عەقلیەتیەک یاری بکەن و سوود لەکام یاریزانە وەربگرن 
جۆزێ مۆرینهۆ یەکێکە لەباشترینەکانی ئێستا لەکاری راهێنەرایەتیدا ئەم کەسایەتیە خاوەنی دووتایبەتمەندی زۆر گرنگە یەکێکیان (لایەنی دەروونیە).
بێگومان فشار هۆکاری سەرەکییە بۆ درووستکردنی لایەنی دەروونی ئیتر ئەم فشارە لە لایەن هاندەرەوە بێت یاخود راگەیاندنەوە بێت گرنگ نییە گرنگ ئەوەیە کاریگەری راستەوخۆی هەیە بەسەر لایەنی دەروونیەوە
یەکەم یاری نێوان (چێڵسی _ پاریسان جێرمان) لەم یاریەکدا فشار سەد لەسەد لەسەر پاریسان جێرمان بوو بەلام توانی ئەنجامی یاریەکە لەبەرژەوەندی خۆی یەکلای بکاتەوە بۆ ؟!
چونکە لایەنی دەروونی تەواو ئارام بوو دوای گۆنترۆڵکرنی ئەو فشارەی لەسەریان درووست بوو یاریزانانیش گەشتنەو ئەو راستەی هیچیان نەبوو لەدەستی بدەن بۆیە لایەنی دەرونییان تەواو ئامادەساز بوو وەبوە هۆی ئەوەی سەرکەوتن بۆخۆیان مسۆگەر بکەن.
دووەم یاری نێوان (ریاڵ مەرید _ شاڵگە ) ئەمەش هاوشێوەی خاڵەکانی پێشتووتر ئاماژەمان بۆ کرد هۆکاری سەرکییە بوو بۆئەوەی بەسەر یانەیەکی گەورە و بەهێزی وەک ریاڵ مەرید سەربکەوێت.
بۆیە ئێستا ئەو یانە ئاست لاوازەکانەی دەکەونە بەرامبەر یانە بەهێزەکان دەیانەوێت سوودی تەواو وەربگرن لەلانی دەروونی خۆیان یاریزانانی تیمی بەرامبەر چونکە خاڵی یەکلای کەرەوە دەبێت.
لەکۆتایدا کۆی ئەم قسانە دەمانگەیەنێتە ئەو راستەی بمانوێت یاخود نا شتێک هەیە بەناوی لایەنی دەروونییەوە راستەوخۆ پەیوەندی هەیە بەتۆپی پێوە لەزۆر باردا خاڵی یەکلایکەرەوەش دەبێت.
