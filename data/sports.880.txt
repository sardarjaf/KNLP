 لەیاریەكی كۆمەڵەی شەشەم یانەی شاختاری ئۆكرانی لەنێو یاریگا و بەردەم هاندەرانی یەكەم شكستی لەم وەرزە روبەروی یانەی مانچستەر سیتی ئینگلیزی كردەوە و یاریەكەی بە 2 گۆڵ بەرامبەر بە گۆڵێك لێ بردەوە، لەو یاریەدا یاریزانانی یانە ئۆكرانیەكە باشتر دەركەوتن و دوای 26 دەقیقە یاریكردن بیرناردی بەرازیلی دەرگای گۆڵ تۆماركردنی كردەوە و یانەكەی كردە خاوەن گۆڵی یەكەم، دوای ئەوە باڵادەستی یانەی خاوەن یاریگا بەردەوامی هەبوو لەدەقیقەی 32 ئیسمایلی تۆڕی گۆڵی مان سیتی هەژاند و گۆڵی دووەمی یانەكەی تۆماركرد و لەگێمی یەكەمدا بەو دوو گۆڵە لەپێشەوە بوون، لەگێمی دووەم و تا تەواو بوونی كاتی یاسایی یاریەكەش ئەنجامەكە وەك خۆی بەردەوام بوو، بەڵام لەدەقیقەی 2 ی كاتی زیادكراوی یاریەكە ناوبژیوان لێدانێكی سزای بۆ مان سیتی ئەژماركرد و سێرجیۆ ئەگوێرۆ گۆڵی یەكەمی پێ تۆماركرد، بەڵام ئەوە رێگری لەشكستی یانەكەی نەگرت و شاختار یاریەكەی بەسودی خۆی یەكلاییكردەوە، سەرەڕای ئەو شكستەش مان سیتی بە 15 خاڵ و بەیەكەمی كۆمەڵەكەی لەپێشەنگیدا مایەوە و شاختاریش بە 12 خاڵ دووەم بلیتی قۆناغی 16 ی دەستەبەركرد.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
