لەوبارەیەوە مامۆستا نازدار ئەحمەد بەڕێوەبەری پەروەردەی ڕۆژھەڵاتی سلێمانی لەلێدوانێکی تایبەتدا بۆ  SNNڕایگەیاند، ژمارەیەک بەڕێوەبەری ھۆڵی تاقیکردنەوە نیشتمانیەکان لەکارەکانیان دورخراونەتەوە.
سەبارەت بەھۆکارەکەشی ئەو بەڕێوەبەرەی پەروەردە وتی:"بەھۆی بونی چەند  ھەڵەیەکی تەکنیکیەوە بوە لەوانە، واژۆنەکردنی پەڕاوی تاقیکردنەوەکان یاخود چەند ھەڵەیەکی تر".
ئاشکراشیکرد، لەئێستادا ھیچ گرفتێک لەبارەی شوێنەکانیان نییەو کارەکانیان لەلایەن بەڕێوەبەری دیکەوە ڕایی دەکرێت، ئەوەشی وت:"بۆ تاقیکردنەوە نیشتمانیەکانیی قۆناغی ٩ی بنەڕەتیش، سەرجەم ئامادەکارییەکان کراوەو ھیچ گرفتێک لەدانانی بەڕێوەبەری ھۆڵی تاقیکردنەوە نیشتمانیەکاندا نییە".
