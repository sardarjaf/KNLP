بەرپرسی یەكێك لە لایەنە سیاسیەكانی كوردستان رایگەیاند تیرۆریستانی داعش لە ماوەی دوو هەفتەدا زیاتر لە دووهەزار هاووڵاتیان لە مووسڵ گوللەبارن كردووەء وتەبێژی حكومەتی عێراقیش لە پارێزگای ئەنبار ئاشكرایكرد كە زیاتر لە (1500) قوتابخانەی پارێزگاكەیان لەلایەن تیرۆریستانی خەلافەتی ئیسلامیەوە خاپوور كراون.
غەیاس سورچی، بەرپرسی راگەیاندنی پارێزگای نەینەوای یەكێتی نیشتمانیی كوردستان، لە وتووێژێكدا لەگەڵ رادیۆ سەوا رایگەیاند دەوڵەتی خەلافەتی ئیسلامی لە دوو هەفتەی رابردوودا زیاتر لە دوو هەزار دانیشتووی شارەكەی گوللەباران كردووە.
ناوبراو ئاماژەی بەوەش كردووە كە سەرجەم كوژراوەكان لە ماوەی دوو هەفتەی رابردوودا لەلایەن تیرۆریستانی داعشەوە دەستگیر كراونء زۆربەی زۆریان ئەندامانی پێشووی سوپاء پۆلیسی حكومەتی عێراقء فەرمانبەرانی كۆمیساری باڵای هەڵبژاردنەكانی ئەو وڵاتە بوون.
هاوكات وتەبێژی حكومەتی عێراق لە پارێزگای ئەنبار بە ئاژانسی فەرەنسای راگەیاند تیرۆریستانی داعش زیاتر لە هەزارءپێنجسەد قوتابخانەی پارێزگاكەیان بەتەواوی خاپوور كردووەء ئاشكراشیكردووە كە چەكدارانی داعش زۆربەی ئەو قوتابخانانەیان بەشێوەی راستەوخۆ تەقاندۆتەوەء بەشێكی دیكەشیان وەك بنكەی سەربازی بەكاریان هێناونء بەهۆی شەڕەوە وێران بوون.
ئەو بەرپرسە حكومیە دووپاتیشی كردۆتەوە كە ئاوەدانكردنەوە ئەو قوتابخانانە لانیكەم دوو سالء نیو كاتء بوودجەیەكی زۆریشیان پێویستە.
