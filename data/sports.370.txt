 ئەمشەو لەئەڵمانیا ركابەریەكانی هەفتەی 16ی بۆندس لیگا دەستپێدەكات و 4 یاری بەرێوەدەچێت، لەیار دەستپێكدا یانەی فۆڵفسبۆرگ  لەئەركێكی قورسدا و لەنێو یاریگای خۆی میوانداری یانەی لایپزیگ دەكات، فۆڵفسبۆرگ لەم وەرزە تەنها 3 بردنەوەی تۆماركردووە و لەپلەی 11 ی ریزبەندی خاوەنی 18 خاڵە، هەرچی لایپزیگە بە 8 بردنەوە و 3 یەكسان بوون و 4 شكست 27 خاڵی كۆكردۆتەوە و بەجیاوازی 8 خاڵ لەبایرنی پێشەنگ پلەی دووەمی گرتووە، لەیاریەكی تردا یانەی فرایبۆرگی 16 م پێشوزای لەبوروسیامونشنگلادباخی چوارەم دەكات، لەلای خۆیەوە یانەی هامبۆرگ كە بە 15 خاڵ پلەی 15 ی ریزبەندی گرتووە لەیاریگای خۆی روبەروی یانەی ئینتراخت فرانكفۆرتی نۆیەم دەبێتەوە، لەدوا یاری رۆژی سێشەممە یانەی بوروسیا دۆرتمۆند كە بەهۆی ئەنجامە خراپەكانەوە پیتەربۆسی لەراهێنەرایەتی دوورخستەوە و بیتەر ستۆگری راهێنەری پێشوی كۆڵنی لەجێگای دانا لەدەرەوەی یاریگای خۆی دەبێتە میوانی یانەی ماینز، دۆرتمۆند بە 22 خاڵ لەپلەی هەشتەم دەبینرێت و لەدوا 13 یاری خۆیدا لەسەرجەم خول و پاڵەوانیەتیەكان لەژێر سەرپەرشتی پیتەر بۆس تەنها یەك بردنەوەی تۆماركردووە، ئەوەش دوای ئەوەی سەرەتایەكی بەهێزی لەم وەرزە و لەگەڵ ئەو راهێنەرە دەستپێكرد و لەیەكەم 7 یاریدا بە 19خاڵ پێشەنگی ریزبەندی بۆندس لیگای گرت، بەڵام لەو كاتەوە تەنها 3 خاڵی كۆكردۆتەوە و لەقۆناغی كۆمەڵەكان ماڵئاوایی لەچامپیۆنس لیگیش كرد و چووە قۆناغی 32ی ئەوروپا لیگ كە روبەروی ئەتڵانتای ئیتاڵی دەبێتەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
