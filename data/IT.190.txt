لەسەرەتای دروستبوونی براوسەری گوگڵ کرۆمەوە، کۆمپانيای ئەدۆب گرێبەستێکی لەگەڵ گوگڵدا واژوو کرد بەمەبەستی يارمەتی دانیان و بەکارهێنانی فلاش بۆ لێدانی بابەتەکانی ڤيديۆ لەسەر گوگڵ کرۆم و نەهێشتنی کێشەی گرافيک و چەند شتێکی ديکە.
بەڵام بەهۆی پێشکەوتنی تەکنەلۆژيا و بەرفراونبوونی، لە ئێستادا هاککەرەکان لە رێگەی فلاشەوە دزە دەکەنە گوگڵ کرۆم و لەوێشەوە زانياریی بەکارهێنانی ئەو بەرنامەيە دەبەن و فايلی سيخوڕی تێدا دادەنێن.
بۆ ئەو مەبەستەش گوگڵ بەشی پاراستنی کرۆمی چاکترکرد و هەرزوو فريای بەرنامەکەی کەوت و نەيهێشت بکەوێت، لە هەنگاوێکی ديکەشدا بڕياری دا لە يەکی ئەيلولی ئەمساڵەوە فلاش لەسەر کرۆم بلۆک بکات و بە تەکنيکێکی نوێ کەلێن و بۆشاييەکان پڕ بکاتەوە بۆ ئەوەی بەکارهێنەرانی بەوپەڕی دڵنياييەوە بتوانن کار بەو بەرنامەيە بکەن و دووربن لەهەموو جۆرە کارێکی هاککردن کە رووبەڕوويان دەبوويەوە.
گوگڵ لە بەياننامەيەکياندا سەبارەت بەو بابەتە وتيان " ئێمە لەمانگی حوزەيرانی ئەمساڵ رامانگەياند بۆ زياتر پەرەپێدان بە کرۆم فلاش بلۆک دەکەين و نايهێڵين بۆ ئەمەش کارەکەمان لە يەکی ئەيلولەوە دەستپێدەکات."
