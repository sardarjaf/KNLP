لەوبارەیەوە هۆلجەر مونش سەرۆكی بەشی تاوانكاریی لەپۆلیسی فیدراڵی ئەڵمانیا لەدیدارێكدا لەگەڵ رۆژنامەی دی فیلت داوایكرد یاسای توندتر پەسەندبكرێت بۆ بەرەنگاربوونەوەی ئەو تاوانە ئەلیكترۆنیانەی لەرێگەی تۆڕی ئینتەرنێتەوە ئەنجام دەدرێت لەگەڵ تۆڕی مافیاكان.
ئەو لێپرسراوە باڵایەی پۆلیسی ئەڵمانیا وتیشی: تاوانبارە شارەزاكان دەتوانن زیانێكی زۆر لەرێگەی ئینتەرنێتەوە بگەیەنن و بەهەڕەشە بۆ سەر ئاسایش و ئابووری دادەنرێن ، بۆیە پێویستە یاسای توندتردابنرێت بۆ سزادانیان ، چونكە بەپێی یاساكانی ئێستا ئاستەمە بتوانرێت بەدواداچوون بۆ ئەو تاوانبارانە بكرێت كەتوانایان هەیە هێرشی ئەلیكترۆنی بەرفراوان ئەنجام بدەن.
ئەو لێدوانە لەدوای ئەوەدێت دادگایەكی ئەڵمانی سزای بەندكردنی بەسەر هاككەرێكی بەریتانیدا سەپاند بەڵام جێبەجێكردنی سزاكەی راگرت ، كەدانی بەوەدانابوو بەهۆی ئەنجامدانی هێرشێكی ئەلیكترۆنیەوە خزمەتگوزاریی لەنزیكەی دوو ملیۆن بەشداربووی كۆمپانیای دویچە تیلیكۆم بۆ پەیوەندی پچڕاند.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
