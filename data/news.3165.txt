هاوشێوەی دەزگا و دامەزراوەکانی دیکەی هەرێمی کوردستان و، ئەمڕۆ یەک شەممە ڕێکەوتی (١٧/١٢/٢٠١٧) لە ڕۆژی ئاڵادا لە دیوانی وەزارەتی خوێندنی باڵا و توێژینەوەی زانستی،  مەراسیمێک بۆ ڕۆژی ئاڵا بەڕێوەچو.
لەو مەراسیمەدا، کە بەئامادەبونی د.کەریم عەبدول ڕاوێژکاری وەزیری خوێندنی باڵا و توێژینەوەی زانستی و, بەڕێوەبەرە گشتیەکانی وەزارەت و سەرجەم بەڕێوەبەرەکان و فەرمانبەرانی  وەزارەتی خوێندنی باڵا و توێژینەوەی زانستی بەڕێوەچو، مەراسیمەکە بەهەڵکردنی ئاڵای کوردستان لە گۆڕەپانی وەزارەت لەلایەن د.
نوری هەرزانی بەڕێوەبەری گشتی فەرمانگەی پشکین و دڵنیایی جۆری دەستی پێکرد.
پاشان  د.
( کەریم عەبدول ) ڕاوێژکاری وەزیری خوێندنی باڵا و توێژینەوەی زانستی ,  وتارێکی پێشکەشکرد و وتی: ئەمرۆ ڕۆژێکی پیرۆزە لە مێژوی گەلەکەمان، بۆیەکەم جار لە مێژودا و لە ڕێکەوتی (١٧/١٢/١٩٤٥)لەشاری مەهاباد ئاڵای پیرۆزی کوردستان هەڵکراو، بۆیە لەم ڕۆژە بەدواوە هەڵکردنی ئاڵای پیرۆزی کوردستان لەپارچەکانی تری کوردستان بوە نەریتێکی نەتەوەیی، لەو ساوە تا ئەمڕۆ  لەژێر پەرچەمی ئەم ئاڵایەشدا ئاگری شۆرش و بەرخودانی گەلی کورد دژ بەدوژمنانی میللەتەکەمان پەرەی سەند و بلێسەی گیانفیدای و خۆبەختکردن لەپێناو خاک و نیشتمان گەشەی کرد.
ئەوەشی ڕاگەیاند: پاڕلەمانی کوردستان لە ڕێکەوتی (١٧/ ١٢/٢٠٠٩) لەکۆبونەوەیەکیدا ئەم ڕۆژەی بە ڕۆژی ئاڵای کوردستان دیاریکرد، لەو کاتەوە هەمو ساڵێک لە سەرجەم شارو شارۆچکەکان و دەزگا و دامەزراوە جکومیەکان مەراسیم و سمینارو چالاکی جۆراو جۆرو تایبەتی بۆ رێک ئەخرێت.
پاشان، د.نەژدەت ئاکرێی بەڕێوەبەری گشتی فەرمانگەی توێژینەوەی پەرەپێدان، سەرباری پیرۆزکردنی ئەو ڕۆژە، کورتە باسێکی لەبارەی مێژویی ئەو ڕۆژە و گرنگی ئاڵا باسکرد و، وتی لە شوڕشی ئاراراتەوە تا ئەمڕۆ ئاڵا بۆتە سیمبولێکی پیرۆزی نەتەوەکەمان و، لەپێناوبەشکۆهێشتنەوەی ئاڵاکەی و سەربەخۆی یەکجارەکی , بەهەزاران گەنج و لاوی بەخشیوەو ڕوبارێک خوێنی ڕەشتوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
