وه‌زاره‌تی‌ ده‌ره‌وه‌ی‌ ئه‌مریكا، كوژرانی‌ 10 هه‌زار چه‌كداری‌ رێكخراوی‌ تیرۆریتسی‌ داعشی‌ له‌ ماوه‌ی‌ نۆ مانگی‌ رابردوودا له‌ هێرشه‌ ئاسمانییه‌كانی‌ هاوپه‌یمانی‌ نێوده‌وڵه‌تیدا بۆسه‌ر مۆڵگه‌كانی‌ ئه‌و رێكخراوه‌ توندڕه‌وه‌ له‌ عیراق و سوریادا، راگه‌یاند.
ئه‌نتۆنی‌ بلینكن جێگری‌ وه‌زیری‌ ده‌ره‌وه‌ی‌ ئه‌ مریكا رایگه‌یاند: "له‌ سه‌ره‌تای‌ ده‌ستپێكردنی‌ هه‌ڵمه‌تی‌ هێرشه‌ ئاسمانییه‌كانی‌ هاوپه‌یمانان، داعش زیانی‌ زۆری‌ پێگه‌یشتووه‌ و زیاتر له‌ 10 هه‌زار چه‌كداری‌ ئه‌و رێكخراوه‌ توندڕه‌وه‌، كوژراون".
بلینكن وتیشی‌: "داعش بۆ نۆ مانگ ده‌چێت، ده‌ستی‌ به‌سه‌ر 25%ی‌ خاكی‌ عیراقدا گرتووه‌، به‌ڵام له‌و ماوه‌یه‌دا، هاوپه‌یمانی‌ نێوده‌وڵه‌تی‌، زۆرێك له‌ چه‌ك و ته‌قه‌مه‌نی‌ ئه‌و رێكخراوه‌ی‌ تێكشكاندووه‌ و ژماره‌یه‌كی‌ زۆری‌ چه‌كداره‌كانیشی‌ له‌ناوبردووه‌".
دوێنێ‌ سێ‌ شه‌ممه‌، بلینكن به‌شداریی‌ كرد له‌ كۆبوونه‌وه‌ی‌ هاوپه‌یمانی‌ نێوده‌وڵه‌تی‌ له‌ دژی‌ داعش  كه‌ له‌ پاریسی‌ پایته‌ختی‌ فه‌ره‌نسا سازكرا و تێیدا وڵاتانی‌ به‌شدار، پشتگیریی‌ و پشتیوانی‌ خۆ یان بۆ ئه‌و پلانه‌ سه‌ربازییه‌ ده‌ربڕی‌ كه‌ حه‌یده‌ر عه‌بادی‌ سه‌رۆك وه‌زیری‌ عیراق بۆ كۆنترۆڵكردنه‌وه‌ی‌ هه‌ردوو پارێزگای‌ ئه‌نبار و نه‌ینه‌وا، پێشنیاری‌ كرد.
