دەرهێنەری گەنج وخوشکی هونەرمەند لەنجە عەلی، رۆژە جه‌بار رۆژی شەممە 28ی ئایاری 2016 لە کاتی مەلەکردن لە ئاوی دوکان خنکا.
دکتۆر محەممەد نووری، لەپەیمانگەی پزیشکی دادوەری سلێمانی راگەیاند، سەر لەبەیانی رۆژی شەممە رۆژە جه‌بار بەمەبەستی مەلەکردن چووەتە نێو ئاوی دوکان و مەلەی کردووە، بەڵام بەداخەوە خنکاوە، دواتر تەرمەکەی بە مەبەستی پشکنین هێناویانە بۆ پزیشکی دادوەری سلێمانی.
بە وتەی کەسوکاری رۆژە جەبار لە رۆژی هەینی لە دوکان ماونەتەوەو بڕیاریش بوو رۆژی شەممە بڕۆنەوە هەولێرو لەوێش سەفەر بۆ دەرەوەی وڵات بکەن، بەڵام سەرلەبەیانی رۆژی شەممە لەکاتی مەلەکردن لەنێو ئاوی دوکان خنکا.
