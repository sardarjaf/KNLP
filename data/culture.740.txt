هەروەها بیانوویەکی تری چەپێکی ڕیفۆرمیست کە لەم ناوچەیەدا هەیە بە جەماعەتی کۆمۆنیزمی کرێکاریشەوە ئەوەیە کە مەسەلەی کورد لە ڕێگەی دەنگدانی خەڵکەوە ئەنجام ئەدرێت و دوواتریش بە پشتی ئومێدەکانی خودی بارزانی و بۆرژوازی کوردی ئەڵێن ئەم ڕیفڕاندۆمە بەرەو سەربەخۆیی کوردستان هەنگاو ئەنێت !
پرسیارەکە لێرەدا ئەوە نییە کە ڕێگە لە جەماوەر بگیرێت ڕیفڕاندۆم بکات یان نەء ؛ پرسیارەکە تەواو جیاوازە لەو پرسیاەی کە بۆرژوا ئیمپریالیستی جیهان و بەکرێگیراوانی لەدەوڵەتانی دراوسێ وەک عێراق ئێران و تورکیا و سوریا کە هەوڵ ئەدەن بڵێن و لە ڕوانگەی شۆڤێنزمێکی باڵادەستەوە کە کوردان نابێت ڕیفڕاندۆم ئەنجام بدەن !
چینی کرێکار و زەحمەتکێشانی ئەو ناوچەیەو عێراق تەواو جودایی خۆی لەگەڵ ئەم بۆچوونەدا ڕائەگەیەنێت ، ودژ بە هەموو جۆرەکانی شۆڤێنیزمی باڵادەستی ووڵاتانی وەک عێراق و تورکیا وسوریاو ئێران ئەوەستێتەوە و لەهەوڵی پتەوکردنی ڕیزەکان و یەکرگرتوویی کرێکاران و زەحمەتکێشانی هەموو نەتەوەکانە .
لەسەر ئەم بنەمایە ئەڵێین چۆن دەسەڵاتداریەک کە ئەمە مێژووەکەی بێت ئەتوانێت لە داهاتوودا دەوڵەتێکی دیمۆکراتیک و مۆدێرن و سۆکۆلار و پشت بە چ هێزێکی سیاسی دروستبکات و بنیاتبنێت ؟!
بۆ ئاگاداری هەموو چەپە ڕیفۆرمیستەکان و بەتایبەت هەوادارانی کۆمۆنیستی کرێکاری ؛ هیچ فشارێکی ڕیفۆرمیستیانە لە توانای ئەوەدا نییە کە ماهیەتی بۆرژوازیانەو سەرکوتگەریانەی ئەم دەسەڵاتە بگۆڕێت بەرەو دیمۆکراتیزەبوون و پاراستنی مافە سەرەتاییەکان خەڵکی کوردستان !
لە هەلومەرجێکی سیاسی و ئابووری ئاوا چینایەتی و سەرکوتگەرانە و باس کردن لەوەی کە هەڵسان بە ڕیفڕاندۆم تەعبیر لە مافی سەرەتایی خەڵک ئەکات و بەئازادانە چینە ژێردەستەکان و لە کەشێکی دیمۆکراتیانەدا هەڵساون بەم دەنگدانە !
هیچی تر نییە تەنها خۆڵکردنە چاوی کرێکاران و زەحمەتكێشانی کوردستانەو و بەناوی کۆمۆنیزم و کرێکارانەوە بانگەوازی جەماوەر ئەکەن کە پشتیوانی لەم پڕۆسە نادیمۆکراتیک و گاڵتەجاڕیەی بۆرژوازیەی کوردی بکات کەلەپێناو ئیمتیازاتی قەومیانەی خۆی و بۆ دەوڵەمەندبوونی زیاتر کاتێک ئەبن بە خاوەنی دەوڵەتی قەومی خۆیان .
