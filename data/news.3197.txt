بەھۆی رەفتارە خراپەکانی پیاوەکەیەوە فەریدە پەلاماری ئەو پزیشکە دەدات کە کاری سکرتێری بۆدەکات و دواتر بەھۆی بردنی پارەکەی و قاچ شکاندنی پزیشکەکەوە بۆماوەی ١٥ سزایی زیندانیکردنی بەسەردا دەسەپێندرێت.
دکتۆرە ناسکە تەمەنی ٤٨ ساڵە و دانیشتووی شاری ھەولێرە و خاوەنی سێ منداڵە، پسپۆڕی نەخۆشی ژنان و منداڵ بونە، بەیانیان لەنەخۆشخانەی حکومی و ئێوانیش لەکلینیکە تایبەتەکەی کار دەکات، رۆژانە لەکاتژمێر ٣ی دوانیوەڕۆ بۆ ٨ی شەو لەکلینیکەکەی چاوی بەنەخۆش دەکەوێت و بەھۆی لێھاتووی لەبوارەکەیدا، نەخۆشێکی زۆر سەردانی دەکات بۆیە پارەیەکی زۆری دەست دەکەوێت، فەریدە کە ژنێکی تەمەن (٣٣) ساڵ و خێزاندارە، کاری سکرتێری بۆ دکتۆرە ناسکە دەکات و ناوی نەخۆشەکان و ریزبەندیان تۆماردەکات، ھەروەھا ھەفتانەش ئەو پارەیەی لەنەخۆشەکانی وەردەگرێت، دەیدات بە دکتۆرە ناسکە.
فەریدە کە ماوەی چەند ساڵێکە لەلای دکتۆرە ناسکە کاردەکات، مێردەکەی کەسێکی خراپە و ماددە کھولییەکان دەخواتەوە  و زۆرچاوی لە ماڵی خەڵکە، بۆیە زۆر لەژنەکەی دەکات کە سکرتێرەی (دکتۆرە ناسکە)یە کەجارجار لەپارەی کلینیکەکە دەربھێنێت، ژنەکەشی زۆری لێیدەترسێت و لەترسا بەقسەی دەکات.
رۆژێک سامانی مێردی فەریدە پلانێکی دژی دکتۆرە ناسکە بەخەیاڵدا دێت و بڕیاردەدات کە جێبەجێی بکات بەھاوکاری ژنەکە، پێیدەڵێت دەبێت دوای ئەوەی کە پارەکەت بە ناسکەدا پەلاماری بدەین و وەک کەسی نەناسراو خۆمان دەربخەین و لێبسێنین و رابکەین.
ئەو ھەفتەیە فەریدە بڕی چوار ملیۆن و پێنج سەد ھەزار دینار بە ناسکە دەدات و ماڵئاوای لێدەکات و پێیدەڵێت دەڕۆمەوە ماڵەوە، بەڵام سامان چاودێری ناسکە دەکات و پێش ئەوەی بچێتە ناو ئۆتۆمبێلەکەی لەگەڵ فەریدە کە دەموچاویان شاردۆتەوە پەلاماری دەدەن، بەڵام دکتۆرەکە ھەوڵدەدات پارەکە نەدات، لەکاتەدا کە بەرگری دەکات سامان یەک دار بە قاچی ناسکەکەدا دەکێشێت و دەیشکێنێت،  بەڵام دکتۆرە ناسکە دەنگی فەریدە دەناسێتەوە و دوای ئەوەی پارەکە دەبەن و ھەڵدێن، ناسکە پۆلیس ئاگادار دەکاتەوە و دوای دەستگیرکردنیان و ددانانیان بەتاوانەکەیاندا، بەپێی ماددەی(٤٤٢/٣) لەیاسایی سزادانی عیراقی بۆماوەی(١٥)ساڵ سزای بەندکردن بەسەر سامان و فەریدەدا دەسەپێنرێت.
