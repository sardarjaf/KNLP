حكومەتی چەپگەرای یۆنان بەمەبەستی چارەسەر كردنی كێشە داراییەكانی وڵاتەكەی لەگەڵ ئەورووپیەكاندا گەلاڵەیەكی نوێ پێشنیار دەكاتو وڵاتانی فەرەساو ئیتالیاش پێشوازیی لێدەكەن.
ئەلیكسێس سیپێراس، سەرۆك وەزیرانی چەپگەرای یۆنان نیوەشەوی رابردوو پاكیجێكی نوێی بۆ چارەسەركردنی كێشە داراییەكانی وڵاتەكەی پێشكەشی ولاتانی ناوچەی یۆرۆ كردووە.
ئاژانسە ئەوروپیەكان ئاشكرایانكرد كە حكومەتی ئەسینا ئامادەیە لەبەرانبەر وەرگرتنی بڕی سیو پێنج ملیارد یۆرۆ قەرز لە ناوەندە داراییەكانی ئەوروپا، چەند چاكسازییەك لە سیستەمی دارایی ولاتەكەیدا بكات.
لەكاتێكدا پەرلەمانتارانی یۆنان سەرقاڵی تاوتوێكردنو دەنگدانن لەسەر گەڵاڵە پێشنیاریەكەی سیپێراس، حكومەتەكانی پاریسو رۆما پێشوازییان لێكردوەو سەرۆكی فەرەنساش پاكیجەكەی بەنیشانەی ئیرادەی یۆنان بۆ مانەوە لە ناوچەی یۆرۆدا وەسف كردووەو پێیوایە پێشنیارەكان جیددیو جێگای پەسندن.
یۆنان لەماوەی پێنج ساڵی رابردوودا بڕی دووسەدو چل ملیارد دۆلاری وەكوو یارمەتی دارایی قەرز كردووەو لە ساڵی دووهەزارو دوانزەدا بڕی سەدو حەوت ملیارد دۆلار لە قەرزەكانی بەخشرا.
