كاندیدێكی سەرۆكایەتی ئەمریكا ئامادەیی خۆی نیشان دەدات كە یەك ملیار دۆلار لەپڕۆسەی بانگەشەی هەڵبژاردن بۆ پۆستی سەرۆكایەتی ئەمریكا خەرج بكات و كەمپینی بەهێز بۆ ئەم مەبەستە پێك بهێنێت.
دۆناڵد ترەمپ كاندیدی كۆمارییەكان بۆ پۆستی سەرۆكی ئەمریكا رایدەگەیەنێت، ساڵانە چوار سەد ملیۆن دۆلار داهاتی هەیە، ئەگەر ملیارێك دۆلاریش لەبانگەشەی هەڵبژاردن بۆ پۆستی سەرۆكایەتی ئەمریكا خەرج بكات، كاریگەری لەسەر دروست ناكات.
دۆناڵد ترەمپ ئاشكراشی كردووە، جێب بوشی ركابەری كە كاندیدی سەرۆكایەتی ئەمریكایە، تا ئێستا تەنها سەد ملیۆن دۆلاری بەمەبەستی بانگەشەكردن و كەمپینی هەڵبژاردنی سەرۆك كۆماری ئەمریكا كۆكردۆتەوە، كەئەمەش ناكاتە چارەگی پارەكەی ئەو.
سەبارەت بەهەڵوێستی لەبارەی عێراق و سوریا، دۆناڵد ترەمپ رایگەیاندووە، پێویستە ئەمریكا هێزێكی زەمینی زۆر بۆ ئەو ووڵاتە رەوانە بكات بەمەبەستی شەڕكردن لەدژی داعش و كۆنترۆڵكردنی پاڵاوگەكانی ژێر دەستی داعش و بەكارهێنانی بۆ خزمەتكردنی سەربازانی سوپای ئەمریكا.
