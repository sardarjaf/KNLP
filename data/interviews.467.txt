شاری سلێمانی هەموو كات بەوە ناوی دەركردووە كە لە یارییەكانی گۆڕەپان و مەیداندا پێشەنگ بووە لە دروستكردنی چەندین یاریزانی بەتوانا لەسەر ئاستی هەرێمی كوردستان و بگرە عێراقیش، یانەی سیروانی نوێش یەكێكە لەو یانانەی كە بەردەوام هەوڵی پێگەیاندنی یاریزانان لە ئاست و تەمەنە جیاوازەكان داوە، یەكێك لە یاریزانە بەتواناكانی یانەكەش رێناز سەعیدە، ئەو ماوەیەكە لە یارییەكانی گۆڕەپان و مەیدان بەشدارە و خاوەنی چەندین ئەنجامی باشە.
ناوبراو لە دایكبووی ساڵی 1996ی شاری سلێمانییە، لە نزیكەوە چەند پرسیارێكمان لێ كرد و ئەویش بەمجۆرە وەڵامی پرسیارەكانی گۆڤاری گوڵانی دایەوە.
- بەر لە هەموو شتێك من خولیایەكی زۆرم هەبووە بۆ وەرزش، وەكو هەموو یاریزانێكیش سەرەتا لە قوتابخانەكانەوە دەستم بە وەرزش كردووە تاكو ئێستاش هەر بەردەوامم لە نێو یارییەكانی گۆڕەپان و مەیدان.
- یاریی گۆڕەپان و مەیدان لە ئاستێكی باش دایە لە شارەكانی كوردستان، چونكە بەرپرسانی یانەكان لە هەرێمی كوردستان گرنگیی باش بە تواناكانی یاریزانانی خۆیان دەدەن و چەندین یاریزانی بەتوانامان كۆنتڕۆڵی هەڵبژاردەی عێراقیان كردووە، ئەوەش بەڵگەیە كە لە هەرێمی كوردستان ئەم یارییە لە ئاستێكی بەرزدایە.
- شاری سلێمانی هەموو كات بەوە بەناوبانگ بووە كە خاوەنی چەندین یاریزانی بەتوانایە لەسەر ئاستی پارێزگاكانی عێراق، منیش وەكو كچە یاریزانێكی شاری سلێمانی بە پایتەختی یاریی گۆڕەپان و مەیدانی دەزانم، ساڵ بە ساڵیش یاریزانی باشتری لێ دروست دەبێت بۆیە بە قوتابخانەی پێگەیاندنی یاریزانانی دەزانم.
- ئەگەر بمانەوێ ئاستی یارییەكانی گۆڕەپان و مەیدان بەرەوپێش بچێت، دەبێت پێش هەموو شتێك یاریگای باش و مۆدێرن هەبێت، بەگشتی ئاستی ئەم یارییەش باشە، دەكرێ باشتریش بكرێ بە هاوكاریكردنی یاریزانان و كردنەوەی پاڵەوانێتیی زیاتر لەلایەن بەرپرسانەوە.
- چەندین ئەنجامی باشم لەسەر ئاستی كوردستان و عێراق بەدەستهێناوە لە یارییەكانی گۆڕەپان و مەیدان و یارییەكانی ماڕاسۆن.
- لە ئێستادا مەشقەكانمان چڕكردۆتەوە بۆ ئەوەی بتوانم بە شێوەیەكی باشتر بۆ پاڵەوانێتییەكان خۆم ئامادە بكەمبە پشتیوانیی راهێنەری بەتوانا دكتۆر حامد.
- گەورەترین گرفتی ئێمە نەبوونی یاریگایەكی تایبەتە بە یارییەكانی گۆڕەپان و مەیدان بۆ ئێمەش گرفتە كە زیاتر لە شوێنە گشتییەكان مەشقەكانمان ئەنجام دەدەین ئەوەش بۆ ئێمە كاریگەری دەبێت لەسەرمان.
- نەخێر، چونكە تەنیا من خولیام هەیە بۆ وەرزشكردن، بەڵام ئەوان پشتیگری من دەكەن بۆ بەردەوامبوونم لە وەرزشكردن.
- نەخێر هیچ كات نەبوونەتە رێگر لەبەردەم بەردەوامبوونم لە وەرزشكردن هەریەك لە دایك و باوكم هێزی زیاترم پێ دەدەن لە وەرزشكردن ئەوان هۆكارن بۆ بەردەوامی من لە نێو جیهانی وەرزشی.
- بەهیوای ئەوەم بەشداری لە پاڵەوانێتییەكی نێودەوڵەتی بە ناوی وڵاتی كوردستان بكەم و خەونەكەشمان بێتەدی كە كوردستان ببێتە دەوڵەت.
- بەڵێ بەپێی توانای خۆیان هاوكاری بەردەوامی ئێمەن لە وەرزشكردن و ئەوان هۆكارن بۆ پێشكەوتنی ئاستی ئێمە .
