کورد لەمێژە خەریکی کورت کردنەوەی مەسافەکانی بەهەشتە ،هەول ئەدا جەهەنەم لە زەینی خۆی دەربێنێ..
چ رۆژی حەشرێکە لە نێوان ئەو بەهەشت وئەو دۆزەخە ،کورد جێ پێیەکی سەلامەت لە زەینی خۆی نابینێتەوە....
(عومەری خاوەر) کاتێک باڵی پەپوولەکەی لە بن باڵیدا ئەوەرا ،چی نەکرد ،چەند بیری لە خوا ئەکردەوە ،
کە دایکێکی پەری بڕیار ئەدا ،ئەو بەجێ بمێنێت تا لە ناو پیکابێکدا جێیەک بۆ منداڵەکانی ببێتەوە چ دوعایەک مابوو بەسەر لێوەکانی نەمرێت ،چەند بیری لە خوا ئەکردەوە...
کە چاوەکانی پیرەژنێک هەڵەبجەدا بیناییان نەئەماو لە چاوەڕوانی فریشتەیەکدا بوون ، ببێتە سۆماو دەستیان بگرێت تا سەر سنوور ،چەند بیری لە خوا ئەکردەوە ،چەند دەستی پڕ دوعا بوو...
دایە گیان : " کە سەدام  کیمایی بە سەردا رژاندین ،ئەی خوا بۆ لێرە نەبوو... "
