ژورێکە رازاوەتەوە بە ئاڵای ڕەشی (لا الا اللە ) و دەمووچاوی عەفرین دەردەکەوێت کە کچێکی تەمەن (٢٣) ساڵە .
دەستی بەگوێوەیەتی لەپڕ دەست لا دەبات گوێی لە دەنگی تەقەو زرمەی تۆپی جەنگ و دەنگی خوێندنی قورئان دەبێت و دووبارە گوێی دەگرێ و دەنگێکی بڵی ناخۆشی خاو دێت .. کۆمەڵێ دەمووچاوی دێنە پیش چاو زیاتر لە دڕندە دەچن وەك لە مرۆڤ ....  یەکێکیان پیاوێکی پیرە و ریشی سپیە و دەڵێت (اللە و اکبر) زۆر دڕندانە پەلاماری عەفرین دەدات ... دووەهەمیان پەڕۆیەکی ڕەش کە لێینوسراوە (اللە واکبر) بە نێوچەوانییەوەیەتی ... سێیەم گەنجێکی ریش ڕەشی بێ سمێلە ... لێرەوە دەمووچاوەکان لەلای عەفرین لێڵ دەبێت ودەنگی ووژە ووژو دەنگی ناقۆڵاو دێت وەك ئەوەی خاو کرابێتەوە ... چوارەم دەمووچاوی بەپەرۆیەکی ڕەش پێچراوە ... پێنچەم دەمووچاوێکی شێواوە ...عەفرین لەپڕ زۆر بە خراپی بە قوڵپی گەورەوە دەڕشێتەوە .
کۆمەڵێك کچ و کوڕ جلی کوردیان لەبەردایە و بە چەك و کۆڵە پشتەوە واتە (پێشمەرگەن- گەریلان ) زۆر بە خێرای و بەوریاییەوە هەنگاو دەنێن و بەرەوپێشەوە دەڕۆن .
لە شاخێکی بەرداوی ڕوتەندا  لالش کە کچێکی  تەمەن (٨) ساڵە، لە پاڵ تاشە بەردێکدا لەسەر پریاسکەیەکی گەورە دانیشتووە  و کۆلارەیەکی دڕاوی بەدەستەوەیەوهیلاکی  و تونێتی زۆری  پێوە دیارە .لالش سەیری کۆلارەکەی دەستی دەکات و دەکەوێتە نێو خەیاڵ ................                                                
لالش  لە بەشێکی چیمەنی باخی ماڵەوەیان  دانیشتووە ،دایکی  لەمەتبەخ خەریکی ئامادەکردنی خواردنە ..  لالش پەڕە کاغەزێك لەژێر دەستیایەتی و خەریکیەتی ، لەمکاتەدا باوکی لالش کە ناوی حەسۆیە و تەمەنی (٤٣) ساڵە دێتەوە و کیسەیەکی بەدەستەوەیە و نزیك دەبێتەوە لە لالش .
لالش هەردوو دەستە بچکۆلەکانی گرتووە بەسەر وەرەقە سپییەکەی ژێر دەستی وەك ئەوەی شتێکی گرتبێ .. نایەوێ بەئاسانی پیشانی باوکی بدات.
ئۆ دیسانەوە نامەت بۆ باڵندەکان
                               نووسیوە.. بۆ ئەوەی بیکەم بە
                               کۆلارەو بینێری بۆ ئاسمان .
ئاخر چۆلەکەکان هەر دێن بۆ 
گەڕانەوەیە بۆ تەواو کردنی دیمەنی (٣) ...                       
 لالش بەدەموچاوی خۆڵاوییەوە لە پاڵ  پریاسکە گەورەکەدا دانیشتووە و سەیری کۆلارە دڕاوەکەی دەستی دەکات... بە دەموچاوییەوە هیلاکییەکی زۆر و ئازارێکی گەورە دەبینرێ و بە چاوەکانیا فرمێسك  دێتە خوارێ .
لەم کاتەدا گوێی بەکزی لە دەنگی فڕۆکە دەبێت ، بەناڕەحەتی هەڵدەسێتە سەرپێ و هەنگاو دەنێ و دەروات ... جار جارە سەیری دواوەی دەکات کەکۆلارە و پریاسکەکانی لێیە ، پێیان دەڵێت .
جێگەیەکەکی تری هەمان شاخەو بەردەڵانە، پلەی گەرما زۆر بەرزە ، لالش عارەق هەموو لاشەی تەڕ کردووە و بەدوای ئاودا وێڵەو تینوێتی بەدەموو لێو دەمووچاوی و ڕۆیشتنیەوە دیارە تا ئەو کاتەی قاچی هەڵدەکەوێت لەبەردێك و دەکەوێت ... لالش کەمێك ئازاری پێ دەگات و هەڵدەسێتەوە دەیەوێ هەنگاو بنێ بەڵام دەبینێت تاکێك لە نەعلەکانی پێی بچڕاوە بەکەڵکی رۆیشتن نەماوە ... هەناسەیەکی قوڵ دەداتەوەو زۆر بێزاری پێوە دیارە و تاکە نەعلە دڕاوەکە فڕێ دەدات و چەند هانگاوێك دەنێت و لەبیرکردنەوەدایە ، پاش کەمێك دەوەستێ و بەپەلە دەگەڕێتەوە بۆهەمان شوێنی  تاکە نەعلەکەی تێدا  فڕێدا ، هەڵی دەگرێتەوەو لەگەڵ تاکە نەعلە ساخەکەی لەپێیدایە دایدەکەنێ و سەیریان دەکات.
ئێوە بەیەکەوە لەدایك بوون و بەیەکەوە
                       بۆ هەموو شوێنێك دەڕۆن .قەد یەکتری
لالش نەعلەکانی  هەڵدەگرێ  و پاشان دەست دەکاتەوە بە هەنگاو نان بەپێی پەتی  بۆیە هەنگاوەکانی زۆر  خاو و بەئازارە  بەهۆی بەردو تەڵاشی رێگەو بانەکەوە.... پاش کەمێك ڕۆیشتن لالش بوکەڵەیەکی مەیمون دەبینێ کە لەسەر زەوییەکە کەوتووە ودەستێکی دەگرێ و بەدوای خۆییدا ڕایدەکێشێ و سەیری چوار دەوری دەکات کەس لەویا نییە .
هەرچەند پێکانی لە زۆرێك لەو هەنگاوانەی دەینێ ئازاری پێ دەگات و بەڵام ئەم هەر بەردەوامە لە هەنگاونان .
لەدوورەوە  ئاگر و روناکی  لە چەند جێیەك دەبینرێ ، بەڵام لای لالش هیچ روناکییەك بەدیناکرێ ،لەبەر تریفەو روناکی مانگ بەشێك لە دەمووچاوی لالش دەبینرێ بەشێوەیەکی تاریك ،لەگەڵ مەیمونەکەی دۆزییەوە قسە دەکات... بەڵام تۆنی دەنگی هیلاکی و تینوێتی پێوە دیارە .
ماڵەکانی لای ماڵی خۆمانیش ئێمەیان
دەنگی تەقە و تەقینەوە لە دورەوە  لەبەشی خوارەوەی  شاخەکە دێت... سەرنجی لالش ڕادەکێشێ و دەترسێ .
عەفرین لەبەشی خوارەوەو سەرەتای دەستپێکی ڕێگای شاخی شەنگال کەوتووە دەگری جاربەجارە هەڵدەسێتەوەو چەند هەنگاوێک دەنێت و دەکەوێتەوە ، جل و بەرگێکی دڕاوی لەبەردایەو هەندێ شوێنی بەدەرەوەیەوهیلاکی و گریان و بێزاریەکی زۆری پێوە دیارە.
لە کاتی کەوتنە نێو کۆمەڵە بەردێکەوە ، کەدەکەوێت هەڵناسێتەوەو دەست دەبات بۆ بەردێکی خری دوو هێندەی دەستی گەورەیە ، بە  هەردوو دەستی هەڵی دەگرێ دەیدات بەناوسکی خۆیدا ،لەم کاتەدا پۆلە کچ و کوڕەکەی سەرەتا دەردەکەون واتە ( پێشمەرگە ) کە دەیبینن ڕادەکەن بۆلای و پەلاماری دەدەن و ناهێڵن مەرامەکەی بهێنێتە دی .
بۆ جارێکی تر هەوڵدەدات و بەردێکی تر هەڵدەگرێتەوەو دەیەوێت بیدات بەسکی دا بەڵام پێشمەرگەکان ناهێڵن ... بۆیە زۆر بەبێزاری و ئازارەوە دەست دەکات بەگریان .
یەکێك لە پێشمەرگە کچەکان باوەشی پێدا دەکات و دەست بە دەمووچاو و قژی و پشتیدا دێنیت ، دڵی دەداتەوە ، یەکێکی تریان کراسێکی لە کۆڵە پشتەکەی بۆ دەر دەهێنێ .
هەمان شوێنە لەشاخی شەنگال کەدایکی لالشی تێدا بەجێهێشت ... لالش لەپەنا بەردەکەدا دارێکی بەدەستەوەیەو زۆر لە خۆی دەکات بە دارەکە خەریکی وێنەی بازنەیی دەکێشێت لەسەر زەوییەکە و بەدەستەکەی تری مەیمونەکەی لەباوەش گرتووە و هەردوو پریاسکەی جلەکان کراونەتەوە کە کۆمەڵی جلی خۆی و دایك و باوکیشی بەدەوری خۆیدا بڵاو کردۆتەوە .
باری تەندروستی بەتەواوی ڕوو لە خراپ بوونە و تینوێتی و برسێتی زۆریان بۆ هێناوە ، بەدەمووچاوییەوە بەتەواوی بەدەرکەوتووە .
کەچۆ پیاوێکی تەمەن (٦٠) ساڵە و تەلەفوون ودەمانچەیەك بە دەستەکانیەوەیەتی و لەپاڵیدا ڤیانی تەمەن (٣٥)ساڵ پاڵیداوە بە بەردێکی گەورەوە لاشەی خوێنێکی زۆری پێوە دیارە وبریندارە تەندروستی زۆر خراپە ، بتڵێ ئاوی بەدەستەوەیە و بتڵەکە خوێناوییە .
ئەو بتڵە ئاوەم بۆ بگەیەنە کچەم ..لە
                         شاخەکەیە  ....لە لای چەپ ......
                       درەنگە ... بۆ ئەو ..،خاڵەگیان ... ئەترسم 
کۆمەڵە پێشمەرگەکە لەگەڵ عەفرین کە بە کراسی پێشمەرگەوەیە و کەم کەم خوێن بەقاچەکانی دێتە خوارێ لە هەنگاوەکانیا بەدەر دەکەوێت .
لە پشتەوەی  نزیك هەمان شوێنی ڤیان و کەچۆ بەدەر دەکەون ... بەلام ئەمجارەیان وەك ئەوەی خۆیان ئامادەکرد بێت بۆ پەلاماردانێك ... زۆر بەهێواشی و بەوریاییەوە دەچنە پێشەوە و چەکەکانیان دەهێننە سەر پێ.
دەنگی خەڵك لەپشت بەردێکی گەورەوە دەبسترێ ،هەر بۆیە چوار دەوری دەگرن زیاتر دێنە پێشەوە.
دەبین پیاوێکی بەتەمەن کەناوی کەچۆیە ودەمانچەو تەلەفونێکی بەدەستەوەیە لەپالیشیدا ژنێکی خوێناوی کە ناوی ڤیانە پاڵیداوەتەوە.
ئەلوو ... ئەلوو .... بۆ وەلامم نادەیتەوە
سەیری تەلەفوونەکەی دەکات دەکوژێتەوە و شەحنی تێدا نامێنێت و دەیدات بەزەویدا .... لەم کاتەدا پێشمەرگەکان دەبینێ .
فریام کەون کچەکەم لە لای جانەوەرەکانی
کەچۆ دەداتە پرمەی گریان ... عەفرین کە گوێی لە ودەنگە دەبێت و سەیر دەکات باوکییەتی ،ئەو دەمووچاوە ناشرینانەی زۆر بە خێرایی دێتەوە یاد کە دەستدرێژی سێکسیان کردۆتەسەر..   پێشمەرگەکان چەکەکانیان دادەگرن  ... لەم کاتەدا عەفرین فرسەت دێنێ و پەلاماری تفەنگی دەستی پێشمەرگەیەك دەدات کە  لە نزیكییەتی و لە پڕ لێیدەسەنێ ... بەپەلە دەڕواتە دواوەو کەس لەپشتییەوە نییە و تفەنگەکە بە رویاندا دەگرێ .
وردە وردە زیاتر دەچێتە دواوە .... پێشمەرگەکان دەزانن تفەنگەکەی لەسەرپێیە و ئامادەیە بۆیە زۆر پەلەی لێناکەن و فەرماندەکەیان کەمێك دێتە پێشێ دەیەوێ قسەی لەگەل بکات ..بەلام لەم کاتەدا عەفرین بەخێرایی لوولەی تفەنگەکە دەبات بۆ ژێر چەناگەیی و دەست بە پەلەپیتکەی تفەنگەکەدا دەنێ ، زرمە دێت و خۆی دەکوژێ .پێشمەرگەکان بەرەو لای رادەکەن ... لەم کاتەدا زرمەیەکی تر دێت واتە دەنگی یەك فیشەك لەهەمان شوێندا .... هەموو سەیری کەچۆ باوکی عەفرین دەکەن  هێواش هێواش دەکەوێتە سەرچۆك وا دەزانن خۆیکوشتووە... بەڵام  دەبینن کەڤیانە بەدەمانچەکەی کەچۆ کە لە دەستی کەوتە خوارێ  بەدزییەوە  هەڵیگرتۆتەوەو خۆی پێکوشتووە ... 
جێگەکەی پێشووی لالشە ، کەدایکی تێیدا بە جێیهێشت ... دووبازنەکەی لالش دروستی کردون ، دوو دەمووچاوی تێدا نەخشاوە و لالش تەندروستی باش نیەو زۆر بەهێواشی جوڵە دەکات ،چەند پارچە جلێکی دایکی و باوکی بە دەستەوەیە .
هەمان جێگەی پێشووی لالشە .... بەڵام  زۆر تاریکە و لە چاوی لالشەوە ئەم دیمەنە نیشان دەدرێ ، بۆیە هیچ  نابینرێ، بەتەنها گوێمان لەلالش دەبێت زۆر بەئەستەم قسە دەکات .
پۆلە پێشمەرگەکە لە رۆیشتن و گەڕانن بەدوای کچی دایك مردوو ... لە هەوڵی دۆزینەوەی لالشن بۆ ئەوەی فریایکەون و لە تینوێتیدا نەمرێ  و ئاوەکەی دایکی بەنێ .
لەچەند شوێنێك پێشمەرگەکان یارمەتی خەڵك دەدەن بەتایبەتی منداڵ هەڵگرتن و یارمەتی پیر و نەخۆش و پەکەوتە و یارمەتی ئەو پارووە کەمەی خۆیان پێیانە لە نان و لە ئاو ... چوار لە پێشمەگەکان بەلایەکی تری دا جیا دەبنەوە لە پێشمەرگەکانی تر بۆ دۆزینەوەی لالش  ، بۆیە بتڵە ئاوەکە لە کەچۆ وەردەگرن و  بەڕێدەکەون.
پێشمەرگەکان لەگەڕان بەردەوامن  ... لە جێگەیەکدا  خێزانێکیان پێدەگات منداڵەکانیان زۆر تینویانە و داوای ئاو لەمان دەکەن .. پێشمەگەکانیش ئاوێکی زۆر کەمیان پێماوەو بەناجاری لە ئاوی بتڵەکەی ڤیانی مردووی دەدەنێ ، کە دای بە کەچۆ و پێشمەرگەکان بۆ ئەوەی بگەیەننە کچە تاقانەکەی کە لەو شاخە بەتینوێتی جێی هێشتووە .... بەڵام کەمێك ئاو بۆ لالش دەهێڵنەوە لە بتڵەکەدا .
پاش جێهێشتنی ئەوخێزانەو گەڕانی پێشمەرگەکان لە چەند شوێنێکی جیاوازدا ... بەڵام بێهودەیە و بەردەوامن  لە گەڕان .
جێگەکەی لالشە کە دایکی تێیدا بە جێی هێشت  ... لالش لە نێوان جلەکانی باوکی دایکی خەوتووەو مەیمونەکەشی لەسەر سنگێتی .... ئەو دوو بازنەیەی بەدارەکە دروستی کردبوو دوو دەمووچاوی تێدا نەخشاند بوو ... سەری یەکێکیان قژێکی درێژی بۆ کردووە و جلەکانی دایکیشی لەژێر سەرەکەدا  ڕاخستووە وەك ئەوەی لەبەریدا بێت و لاشەکەی بێت ، هەروەها بەهەمان شێوە جلەکانی باوکیشی لە ژێر دەمووچاوی دووەم کە نەخشاندوویەتی ڕایخستووە و لەپاڵ یەکدان ، لالش خۆیشی لە نێوان هەردوکیاندا پاڵکەوتووەو دەستێکی خستۆتە سەر قۆڵێکی جلەکانی دایکی و دەستەکەی تری لەسەر  کۆلارە دڕاوەکە و لەسەر قۆڵێکی جلە کانی باوکییەتی و  لەگەڵ مەیمونەکە لەسەر سنگییەتی .
هەمان جێگەی لالش و جل و بەرگەکانی دایك و باوکییەتی ... دایک وباوکی لالش لەسەرپشت پاڵکەوتوون و لالشیش لە نێوانیاندایە بەهەمان جل کە لالش  لەژێر سەرەکانی بۆی نەخشاند بوون لەبەریاندایە دەستی یەکتریان گرتووەو مەیمونەکەش لەسەر سنگی لالشە سەیری ئاسمان دەکەن .
دایکە من حەز ناکەم بڕۆم بۆ لای ئەو.
ئەو کێ یە کچم ... بۆ لای کێ ؟
                      نا کچم ... نا ... ئێمە  دەچین بۆ ئەو ئەستێرەیەی
                      ..... ئیترئازار بوونی نییەو هەموو مرۆڤەکان
                       تێیدا وەك یەكن و خەوتون ، خەوێك ......
لالش دەیکات بەهاوار و مەیموونەکەی کەلەسەر سنگییەتی دەیبات بۆ دەمی وماچی دەکات و زۆر دڵیخۆشە .
