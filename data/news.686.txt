رۆژی ٣ی ئایاری ٢٠١٦ مەسعود بێشتاش پارێزەری دۆزی كەجەكە بۆئاژانسی هەواڵی دیجلە گوتی" ٦٧٥ لاپەڕەی لەدۆسیەی كەجەكە خوێندووەتەوەو لەچوار مانگی داهاتوو ٤٩هەمین دانیشتنی دادگاییكردنی كەجەكە لە شاری ئامەد بەڕێوە بچێت.
لەو دۆسێیەدا ناوی 191سیاسەتمەداری كورد هەیەو تۆمەتی سیاسی جیاجیایان دراوەتە پاڵ.
لەو دۆسیەیەدا ١٤٤ كەس بۆتۆمەتی "بەڕێوەبەری رێكخستن"، "ئەندامی رێكخستن"، "هاوكارییكردنی رێكخستن " و پڕوپاگەندەی ڕێكخستن"یان دراوەتە پاڵ و داواكاریی گشتیش بۆ هەر یەكێكیان داوای پێنج ساڵ زیندانیكردن تاوەكو ٢٢ ساڵ و پێنج مانگ كراوە.
جێی باسە لەلایەن داواكاری گشتیی داوای ٢٢ ساڵ و پێنج مانگ زیندانی بۆ "كامەران یوكسەل" هاوسەرۆكی پارتی دیموكراسیی هەرێمەكان (دەبەپە) و بۆ هەر یەك لە"خەتیب دیجلە و لەیلا گۆڤەن" هاوسەرۆكەكانی كۆنگرەی جڤاكی دیموكراتی (كەجەدە) و گوڵتان كشاناك و فرات ئانلی هاوسەرۆكانی شارەوانیی ئامەد و ئەحمەد تورك هاوسەرۆكی شارەوانیی مێردین، داوای ١٥ ساڵ تاوەكو حەوت ساڵ و پێنج مانگ زیندانییان بۆكراوە.
داواكاری گشتیی توركیا بۆ ١٩١ سیاسەتمەداری كورد داوای دوو هەزار و ٤٠٠ ساڵ زیندانی كردووە.
