ئەمشەو پەردە لەسەر یارییەكانی قۆناغی كۆمەڵەكانی خولی ئەوروپی دادەرێتەوە و تیایدا 17 یانە لەپێناو ئەو 8 بلیتەی كە بۆ گەیشتنە قۆناغی 32 ماوە ركابەری دەكەن، یانەكانی رید ستار بەلگرادی سربی و ئۆڵمپیك مارسیلیای فەرەنسی كە پێشتر نازناوی خولی ئەوروپیان بردۆتەوە لەنێو ئەو یانانەن كە ركابەر لەسەر بلیتی گەیشتنە قۆناغی داهاتوو دەكەن، تا ئێستا و دوای ئەنجامدانی پێنج جەولەی رابردوو 16 یانە گەیشتنیان بۆ قۆناغی 32 زامنكردووە و هەشت یانەش كە لەخولی یانە پاڵەوانەكانی ئەوروپا پلەی سێیەمیان بەدەستهێناوە دەچنە پاڵیان و ئەو هەشت بلیتەی تری قۆناغی 32 ش دوای یاریەكانی جەولەی شەشەمی قۆناغی كۆمەڵەكان كە ئەمشەو ئەنجام دەدرێت یەكلایی دەبنەوە، لەكۆمەڵەی هەشتەم یانەی سرڤینا زڤیردای سربی یاریەكی یەكلاییكەرەوە ئەنجام دەدات لەپێناو بەدەستهێنانی دووەم بلیت كاتێك لەیاریگای خۆی روبەروی یانەی كۆڵنی ئەڵمانی دەبێتەوە، هەردوو یانە خاوەنی 6 خاڵن، بەڵام كۆڵن بەجیاوازی گۆڵ لەپێش یانە سربیەكە لەپلەی دووەمدایە كە لەیاری چوونی ئەڵمانیا بەگۆڵێك لە كۆڵنی بردەوە، یەكسان بوون بەسە بۆ یانە سربیەكە لەپێناو گەیشتنە قۆناغی 32 بەمەرجێك باتی بۆریسۆڤی بیلاروسی لەیاریەكەی تری هەمان كۆمەڵە بردنەوە تۆمار نەكات كە دەبێتە میوانی ئارسناڵی ئینگلیزی، بەڵام براوەی نێوان رید ستار و كۆڵن لەپاڵ ئارسناڵ دەگاتە قۆناغی داهاتوو، هەروەها باتی بۆریسۆڤ دەتوانێت لەگەڵ ئارسناڵ بگاتە قۆناغی 32 ئەگەر لەیاریەكەی ئەمشەو لە لەندەن بردنەوە تۆمار بكات و یاریەكەی تر بەیەكسابوون كۆتایی بێت، لەئەگەری بردنەوەی كۆڵن لەیاریەكەی ئەمشەو دەبێتە یەكەم یانە بگاتە قۆناغی داهاتوو دوای شكستی لە یەكەم 3یاری لەقۆناغی كۆمەڵەكان، لەكۆمەڵەی دەیەمیش یانەی ئەتڵەتیك بلباوی ئیسپانی دووەم بە 8 خاڵ دەبێتە میوانی لۆهانسكی ئۆكرانی، بلباو پێویستی بەیەكسان بوونەلەپێناو گەیشتنە قۆناغی 32 لەپاڵ یانەی ئۆسترسۆندی سویدی یەكەم بە 10 خاڵ كە لەیاریەكەی تری ئەو كۆمەڵەیە روبەروی هێرتابەرلین دەبێتەوە، لەكۆمەڵەی نۆیەمیش یانەی مارسیلیای فەرەنسی كە بە 7 خاڵ لەپلەی دووەمە پێشوازی لەیانەی رید بۆڵ سالسبۆرگی نەمساوی دەكات كە بە 10 خاڵ و لەپلەی یەكەم قۆناغی داهاتوی زامن كردووە، لەكۆمەڵەی شەشەم 3 یانە ركابەرەی دەكەن لەسەر 2 بلیتەكە، یانەی چیریڤ تیراسبۆلی مۆلدۆڤی یەكەم بە 9 خاڵ دەبێتە میوانی كۆبنهاگنی دانیماركی سێیەم بە 6 خاڵ، هەروەها یانەی لۆكۆمۆتیڤ مۆسكۆی روسی دووەم بە 8 خاڵ روبەروی زلینی چیكی دەبێتەوە، لەكۆمەڵەی پێنجەمیش یانەی ئیڤرتونی ئینگلیزی كە ماڵئاوایی كردووە لەبەرامبەر ئەپۆلۆن لیماسۆلی قوبرسی یاری دەكات، لەیاریەكی تری ئەو كۆمەڵەیە ئەتڵانتای ئیتاڵی و لیۆنی فەرەنسی كەهەردووكیان خاوەنی 11 خاڵن  لەسەر وەرگرتنی پلەی یەكەمی كۆمەڵەكە یاری دەكەن، جێی ئاماژەپێكردنە: یانەكانی ڤیاریاڵ و ریاڵ سۆسیداد لە ئیسپانیا و میلان و ئەتڵانتا و لازیۆ لە ئیتاڵیا و لیۆن و نیس لەفەرەنسا لەپاڵ ئارسناڵی ئینگلیزی و زینیت سان بترسبۆرگی روسی و ئۆسترسۆندی سویدی و رید بۆڵ سالسبۆرگی نەمساوی و ستیوا بوخارستی رۆمانی و ئایك ئەسینای یۆنانی و سپۆرتنیگ براگای پورتوگالی و دینامۆكیڤی ئۆكرانی گەیشتونەتە قۆناغی 32 ی خولەكە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
