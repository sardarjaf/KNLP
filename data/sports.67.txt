جیان لویجی دۆنارۆمای گۆڵچی یانەی ئەی سی میلانی ئیتاڵی بێدەنگی خۆی بەرامبەر هاندەرانی یانەكەی شكاند ئەمەش لە دوای ئەو  هێرشە توندانەی هاندەرانی یانەكەی لە یاری یانەكەیان بەرامبەر یانەی هیلاس ڤیرۆنا لە میانی یاریەكانی جامی ئیتاڵیا كردیانە سەر ئەو گۆڵچیە لاوە، لای خۆیەوە دۆنارۆما لە هەژماری تایبەتی خۆی لەسەر تۆڕی كۆمەڵایەتی ئینستاگرام بڵاویكردەوە: ئەو شەوە هاندەرانی یانەكەی زۆر نیگەرانیان كرد بەو هوتافانەی لە دژی ئەو  دەیانكێشا و ووتیشی: من هەرگیز نەمووتووە كاتێك ئیمزام لەسەر بۆندە نوێكەم كردووە لە ژێر كاریگەرییەكی زۆردا بووم، بەڵكو بەردەوام من پاڵپشتیم لە یانەكەم كردووە و هیوای بەدەستهێَنانی ئەنجامی باشم بۆ خواستون، شایەنی باسە ئەو هێرشە توندەی هاندەرانی رۆسۆنێری كردیانە سەر ئەو گۆڵچیە تەمەن 18ساڵە دوای ئەو دێت كە چەند راپۆرتێكی رۆژنامەوانی باسیان لەوەكردبوو: كە دۆنارۆما ئارەزوی ئەوە دەكات گرێبەستەكەی لە هاوینی داهاتودا لەگەڵ یانەكەی هەڵبوەشێنێتەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
