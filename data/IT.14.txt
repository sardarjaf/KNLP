دوای ئەوەی کۆمپانيای سامسۆنگ ئامێری گالاکسی حەوتی خستە بازاڕەکانی جيهانەوە پێدەچێت ريکۆردێکی نوێ بۆ خۆی تۆمار بکات.
وەک ئاشکرايە لەماوەی رابردوو، لە ميانی کۆنگرەيەکدا بەفەرمی سامسۆنگ ئامێری گالاکسی حەوتی خستەڕوو، چاوەڕوانی ئەوەشی لێکرا سەرکەوتن بەدەستبهێنێت و ريکۆردی زۆری فڕۆشتنی تۆمار بکات.
ئەم ئامێرە بەو تايبەتمەندييانەی هەيەتی زۆر لە ئايفۆن شەش ئێس و گالاکسی شەش ئێس باشترە، بێجگە لەوەی ئاو کاری تێناکات و خراپی ناکات.
بەپێی ئەو جياوازييە بێت گالاکسی حەوت يەکێکە لە باشترين ئامێرەکانی ئەم سەردەمە، رەنگە کۆمپانيای ئەپڵيش بکەوێتە خۆی و لە چەند مانگی داهاتوو ئايفۆن حەوت بەرهەم بهێنێت چونکە بازاڕی بەرهەمەکانی دەشکێت و دەبێت گۆڕانکاری ئەنجام بدات.
