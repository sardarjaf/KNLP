ماجدە تمێمی، ئەندامی لیژنەی دارایی لەئەنجومەنی نوێنەرانی عێراق، رایگەیاند" قاسم فەهداوی وەزیری كارەبای حكومەتی عێراق 86 دۆسیەی لەدەستەی نەزاهەدا لەسەركراوەتەوەو پێیانڕاگەیاندووە" كە دۆسییەكان زۆر ورد و دروست و پاكن و بەپەلە یەكلایی دەكرێنەوە.
ئەو پەرلەمانتارە لەكەناڵی ئاسمانی بەغدادییە، گوتی" وەزیری پێشووی كارەبا عەبدولكەریم عەفتان، بە بەهای 6 ملیار دینار لەساڵی 2013دا ئۆتۆمبێلی دەرعی كڕیوەو لەساڵی 2014 لەكۆتایی ئەو خولەدا كە ئەو وەزیر بووە ئۆتۆمبێلەكان وەرگیراون".
ئەوەشی گوت" وەزیری ئێستای كارەبا رەتیكردووەتەوە ئەو ئۆتۆمبێلانە بەكاربهێنێت، ئەویش دیسان بە بڕی یەك ملیار و 424 ملیۆن دینار ئۆتۆمبێلی دیكەی كڕیوە.
ئەوەشی خستووەتەڕوو" وەزرەتی كارەبای عێراق مۆبایلی گرانبەهای بۆ پاسەوانەكانی وەزیرو نۆژەنكردنەوەی ماڵی وەزیرو هەروها كڕینی قەنەفە و پێداویستییەكانی ماڵ كڕیوە.
نموونە یەك كورسی بە 3 ملیۆن دینار كڕدراوە.
