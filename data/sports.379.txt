سەرچاوە رۆژنامەوانییەکانی ئیتاڵیا بڵاویانکردووەتەوە فلیپۆ ئینزاگی، ئەستێرەی پێشووی هەڵبژاردەی ئیتاڵیا جارێکی دیکە دەردەکەوێتەوە و پۆستی راهێنەرایەتی یانەی ڤینیسیا وەردەگرێت.
ئینزاگی ساڵی 2014 پۆستی راهێنەرایەتی یانەی ئەیسی میلانی وەرگرت، بەڵام نەیتوانی سەرکەوتوو بێت و لە پۆستەکەی دوورخرایەوە.
رۆژنامەی لاگازێتا دێللۆ سپۆرت رایگەیاندووە، ئینزاگی لەگەڵ یانەکە گەیشتووەتەوە رێککەوتن و ماوەی دوو ساڵ پۆستی راهێنەرایەتی یانەکە بەڕێوەدەبات.
