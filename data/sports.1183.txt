یارییەكانی مۆندیالی یانەكان كە ركابەرییەكانی لە ووڵاتی ئیمارات بەڕێوەدەچێت بەرەو تەواوبوون دەچێت و، لە یەكێك لە دووەم یاری  قۆناغی پێش كۆتایی ئەو جامە یانەی ریاڵا مەدریدی ئیسپانی و پاڵەوانی ئەوروپا زۆر بەزەحمەت بەربەستی جەزیرەی ئیماراتی تێپەڕاند و خۆی گەیاندە یاری كۆتایی ئەو جامە، لە سەرەتاوە یاریزانانی میرینگی كۆنترۆڵی تەواوی یاریگایان گرتەدەست و چەندین هێرشی یەك بە دوای یەكیان كردە سەر گۆڵی یانەی میوانداری پاڵەوانێتیەكە، بەڵام بەهێزی هێڵی بەرگری ئەو یانەیەو لێهاتوویی عەلی خاسیفی گۆڵچی بەرپەرچی سەرجەم هێرشەكانیان دایەوە و یانە شاهانەكەیان لە تۆماركردنی گۆڵ دوورخستەوە، لەدەقیقەی 41ولە ئەنجامی هێرشێكی هەڵگەراوە و بەسوودە وەرگرتن لە هەڵەی بەرگریكارانی ریاڵ مەدرید رۆمارینیۆ  گۆلێ پێشكەوتنی بۆ جەزیرە تۆماركرد و ئەو گێمەشی بە سوودی یانەكەی تەواوكرد، بەڵام لە گێمی دووەم یاریزانانی ریاڵ مەدرید زۆر جیاواز دەركەوتن و سودیان لە چوونە دەرەوەی عەلی خاسیفی گۆڵچی وەرگرت كە بەهۆی پێكانەوە یاریگای جێهێشت و توانیشیان دوو گۆڵ لە دەقیقەكانی 53 و81 لە رێگەی كریستیانۆ رۆناڵدۆ و گاریس بەیلەوە تۆمار بكەن و یارییەكەشیان بە 2 گۆڵ بەرامبەر بە گۆڵێك لەبەرژەوەندی خۆیان كۆتایی پێ هێنا و خۆیان گەیاندە یاری كۆتایی كەتیایدا و بۆ بەدەستهێنانی نازناوەكە بۆ ساڵی دووەم بەدوای یەك لەرۆژی شەممەی داهاتوو رووبەرووی یانەی گریمیۆی بەرازیلی دەبێتەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
