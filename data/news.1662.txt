کاروان عومەر ناسراو بەکاروان یارە نزیکەی ٢٠ ساڵە کاری فۆتۆگرافی دەکات خەڵکی قەزای دەربەندیخانە، لەچاوپێکەوتنێکیدا لەگەڵ SNN باسی کارەکانی خۆیی دەکات و دەڵێت"وەک یەکەم فۆتۆگرافەری کورد وێنەی یاریزان میسیم گرتوە بەئاڵای کوردستانەوە.
کاروان یارە کەماوەی ٢٠ ساڵە کاری فۆتۆگرافی دەکات لە لێدوانێکدا بۆ SNNوتی: لەماوەی کارکردنم لەنزیکەی ئەم ٢٠ ساڵەدا، چەندین جۆری کامێرام بەکارھێناوە لەسەرەتاشەوە کامێرای ئەنەلۆگم بەکارھێناوە، ئەزمونی زۆرم لەگەڵ زۆربەی کامێراکاندا ھەیە.
وتیشی":سەرجەم ئەو چالاکیانەی لەدەربەندیخان کراوە کارم لەسەر کردوە، ھەروەھا وێنەی بەشێکی زۆر لەکەسایەتیەکانی دەربەندیخانم ئەرشیفکردوە و پاراستومە، کە ئێستا بەشێکیان لەژیاندا نەماون .
ئاماژەی بەوەشدا":بۆ کاریی فۆتۆگرافی سەردانی چەندین وڵاتم کردوە و گەڕاوم، لەو سەردانانەشم وەک یەکەم فۆتۆگرافەری کورد، وێنەی یاریزان میسی و تیمی بارشەلۆنەم لەنزیکەوە بەئاڵای کوردستانەوە گرتوە، کەتائێستا ئەو وێنەیە نەگیراوە، ھەروەھا سەردانی چیای قەوقازم کردوە لەسنوری ڕوسیاو وڵاتی جۆرجیا، توانیومە کار لەسەر جوانی و سروشتی ژیان لەو ناوچەیە بکەم.
