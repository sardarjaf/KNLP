شەڕو پێكدادان لەنێوان هێزە كوردییەكان‌ و هێزێكی‌ سەر بەرژێمی‌ سوریا لەشاری‌ قامیشلۆ لەرۆژئاوای‌ كوردستان روویدا و زیاتر لە دە سەبازی سوپای حكومەت و دوو كارمەندی هێزەكانی ئاسایشی كوردستان گیانیان لەدەستداوە.
شەڕ و پێكدادانەكە لەكاتێكدایە كە بڕیاربوو لەشاری‌ قامیشلۆ لەدژی‌ بەردەوامبوونی‌ گەمارۆی‌ سەر رۆژئاوای‌ كوردستان و داخستنی‌ دەروازە سنورییەكان خۆپیشاندانێك بەڕێوەبچێت، بەڵام بەهۆی‌ شەڕو پێكدادانی‌ نێوان ئاسایشی‌ كوردی‌ و هێزەكەی‌ سەر بەرژێمی‌ سوریا خۆپیشاندانەكە دواخرا.
