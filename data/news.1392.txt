به‌یانی ئه‌مڕۆ سێشه‌ممه‌ له‌ ناوچەی په‌ڵگانه‌ی سه‌ر به‌ قه‌زای خانه‌قین بۆمبێكی چێندراو به‌ فه‌وجێكی پۆلیسی دیاله‌ ته‌قیه‌وه‌ و له‌ ئه‌نجامدا پۆلیسێك شه‌هید بوو و یه‌كێكی دیكه‌ش بریندار بوو.
سه‌رچاوه‌یه‌كی ئاگادار به‌ خه‌ندانی راگه‌یاند: به‌یانی ئه‌مڕۆ سێشه‌ممه‌ له‌ ناوچەی په‌ڵگانه‌ كه‌ له‌سه‌ر رێگای نه‌فتخانه‌یه‌و سه‌ر به‌ قه‌زای خانه‌قینه‌، بۆمبێكی چێندراو به‌ فه‌وجێكی پۆلیسی دیاله‌ ته‌قیه‌وه‌.
هاوكات هه‌ر ئه‌مڕۆ له‌ لایه‌ن هێزه‌كانی پێشمه‌رگه‌وه‌ بۆمبێكی دیكه‌ی چێندرا له‌ژێر تاوه‌رێكی كاره‌بادا له‌هه‌مان ناوچه‌ پوچه‌ڵكرایه‌وه‌.
