وەزیری بەرگری ئەمریكا ئاشكرایكرد كە بەمەبەستی هاوكاریكردنی هێزە عێراقیەكان لە جەنگی تیرۆردا، ناتۆ هێزێكی خۆی رەوانەی عێراق دەكات و ئاماژەی بەوەش كرد كە پێویستە پاككردنەوەی هەر دوو شاری موسڵو رەققە لە تیرۆریستانی داعش لەوەزیاتر دوا نەكەوێت.
ئاشتۆن كارتەر لەبرۆكسلی پایتەختی بەلژیكا ئاماژەی بۆ ئەوەكرد كە لەگەڵ وڵاتانی هاوپەیمانی ناتۆ رێككەوتن لەسەر ناردنی هێزێكی سەربازیی تایبەت بۆ عێراق وتیشی چەند وڵاتێكی عەرەبی ناوچەكە ئامادەییان نیشانداوە هاوكاری زیاتری هاوپەیمانی نێودەوڵەتی دژی داعش بكەن لە عێراق‌و سوریا.
ناردنی هێزی سەربازی ناتۆ بۆ عێراق و رەزامەندی چەند وڵاتێكی عەرەبی بۆ هاوكاریكردنی هاوپەیمانێتی نێودەوڵەتی دژی داعش لە كاتێكدایە سەرۆك وەزیرانی عێراق لە پەراوێزی كۆنفرانسی میونشندا رایگەیاند ئۆپەراسیۆنی كۆنترۆڵكردنەوەی موسڵ لەچنگی تیرۆریستانی داعش، مانگی داهاتوو دەستپێدەكات.
