یەکێک لەو چالاکوانانەی مانیگرتووە بەناوی حەیدەر شێخ بۆ خەندان وتی: "هاوڵاتیانی بەغدا هاتوونەتە گۆڕەپانی تەحریرو مانگرتنیان راگەیاندووە و ژمارەشیان زیاتر لە هەزار کەسەو پێدەچێت رێژەی مانگرتووان لەو ژمارەیەش زیاتر بەرزببێتەوە".
ئەو چالاکوانە وتیشی: "ئامانج لەو مانگرتنە فشارخستنە سەر وەزیرەکانە بۆ ئەوەی دەستلەکاربکێشنەوەو حکومەتێکی تەکنۆکرات دابمەزرێت دوور لە پشک پشکێنەو گەندەڵی".
لەلایەکی ترەوە سەدان هاوڵاتی تر لەبەردەم یەکێک لە دەرگاکانی ناوچەی سەوز بەدیاریکراویش لەبەرەم دەرگای وەزارەتی پلاندان گردبوونەتەوەو مانگرتنیان راگەیاندووە، داوای پێکهێنانی حکومەتێکی تەکنۆکرات دەکەن لەپێناو نەهێشتنی گەندەڵی و لێپرسینەوە لەگەندەڵکاران.
ئەم مانگرتن و گردبوونەوانە لەکاتێکدایە کە دوێنێ موقتەدا سەدری سەرۆکی رەوتی سەدر ماوەی 72 کاتژمێری دانا بۆ پێکهێنانی حکومەتێکی تەکنۆکرات.
