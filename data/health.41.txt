وەزارەتی خوێندنی باڵا وادەی پڕۆسەی پێشكەشكردنی بۆ خوێندنی باڵا-ماستەر و دكتۆرا بۆ یەك رۆژی تر درێژكردەوە.
عەباس ئەكرەم وتەبێژی وەزارەتی خوێندنی باڵا و توێژینەوەی زانستی رایگەیاند: لەپێناو بەرژەوەندی خوێندكاران و پێدانی دەرفەتی پێشكەشكردن بە خوێندكاران، بڕیاردرا بەدرێژكردنەوەی ماوەی پێشكەشكردن بۆ خوێندنی ماستەر و دكتۆرا بۆ یەك رۆژ, واتە تاكۆتایی دەوامی رەسمی رۆژی یەك شەممە پرۆسەی پێشكەشكردن بۆ خوێندنی باڵا بەردەوام دەبێت.
سەبارەت بە پێدانی مۆڵەتی خوێندن بۆ خوێندكاران لەلایەن وەزارەتەكانەوە، وتەبێژی وەزارەتی خوێندنی باڵا ئاشكرایكرد: سەرۆكایەتی ئەنجومەنی وەزیران بەنوسراوی رەسمی كە ئاڕاستەی سەرجەم وەزارەتەكانی كردووە، بڕیاریداوە بە لاری نەبوون بۆ فەرمانبەرانی وەزارەتەكانی حكومەت بەمەبەستی پێشكەشكردن بۆ خوێندنی ماستەر و دكتۆرا لە زانكۆكانی هەرێمی كوردستان.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
