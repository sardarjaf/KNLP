 لە ئیتاڵیا ئەمشەو بە چوار رووبەروو بوونەوە ركابەرییەكانی هەفتەی چواردەیەمی كاڵچۆ دەست پێدەكات و لە گرنگ ترین یاریشدا سەعات 10  و 45 دەقیقەی شەو  یانەی ئینتەرمیلان لە یاریگای سانت ئیلیا دەبێتە میوانی یانەی كالیاری  رۆژی یەك شەممەش ركابەرییەكانی ئەو هەفتەیە بەردەوامیان دەبێت و لە یارییەكی ئاست بەرزی ئەو رۆژەشدا  یانەی ئەی سی میلان لە یاریگای سان سیرۆی تایبەت بەخۆی پێشوازی لە یانەی تۆرینۆ دەكات  لە 10 یاری رابردووی كاڵچۆ رۆسۆنێری تەنها لە 4 یاریدا براوە بووە و لە 5 یاریشدا شكستی هێناوە  هەر بەو هۆیەشەوە مۆنتێلای راهێنەر لە پلانی ئەوەدایە چەند گۆرانكاریەك لە پێكهاتەی یانەكەیدا ئەنجام بدات  ئەویش بە هیوای ئەوەی بتوانن بە بردنەوەیان لە یانەی تۆرینۆ جارێكی تر بگەرێنەوە پلەكانی پێشەوەی ریزبەندی خولەكە  لە یارییەكی تری هەفتەی چواردەیەمدا یانەی ناپۆلی پێشەنگی ریزبەندی ئەم وەرزەی كاڵچۆ دەبێتە میوانی یانەی ئۆدینێزی  بۆ ئەو رووبەروو بوونەوەیەش ماوریسیۆ ساری راهێنەری ناپۆلی بە نیازە بەشداری بە سەرجەم ئەستێرەكانی بكات  ئەویش تا بەرامبەر بە ئۆدینێزی دووچاری هیچ ئەنجامێكی نەخوازراو نەبنەوە و دوانزەیەمین بردنەوە لە یارییەكانی ئەم وەرزەی خولەكە تۆمار بكەن  هەر لە یارییەكانی تری ئەو هەفتەیەدا یانەی رۆما دوور لە یاریگای خۆی رووبەرووی یانەی جەنەوا دەبێتەوە و هەردوو یانەی لازیۆ و فیۆرەنتیناش لە یاریگای ئۆڵۆمپیكۆی شاری رۆما بەیەك دەگەن  هەروەها لە دوا رووبەروو بوونەوەی رۆژی دووەمی هەفتەی 14ی خولەكەشدا كە سەعات 10  و 45 دەقیقەی شەوی یەك شەممە دەستپێدەكات  یانەی یۆڤانتۆسی پاڵەوانی شەش وەرزی رابردووی سكۆدیتۆ لە یاریگا و بەردەم هاندەرانیدا میوانداری یانەی كرۆتۆنی دەكات .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
