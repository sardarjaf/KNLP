-بەشێوەیەكی گشتی خراپ دەیبینم، ئەگەر پلان دانەنرێت لەلایەن لێژنەی ئۆڵۆمپی و یەكێتی تۆپی بالە و یانەكان، لە ئێستاش زۆر خراپتر دەبێت.
-لە پێشدا دەبێت رێككەوتنێك هەبێت لە نێوان وەزارەتی وەرزش و لاوان و لیژنەی ئۆڵۆمپی و یەكێتی ناوەندی تۆپی بالەی كوردستان و لێژنەی وەرزش لە پارێزگاكان و چەند یانەیەك لە پارێزگاكان بۆ ئەوەی قوتابخانەی پێگەیاندنی یاریزانان بكرێتەوە بە سەرپەرشتی پسپۆڕانی یاری بالە بۆ ئەوەی بە شێوەیەكی زانستی پێش بكەوێت، هەروەها پێكهێنانی هەڵبژاردەی كوردستان لە هەموو ئاستەكان لە هەردوو رەگەز و بەشداریكردنیان لە مەشق لەگەڵ وڵاتەكانیان بۆ بەهێزكردنی ئاستی یاریزانان.
- من وەكو یاریزانێكی كورد پێم خۆشە كە خزمەتی یانەیەكی كوردستان بكەم، بەڵام من بە هەموو هاندەرانی عەلی تەها دەڵێم كە هیچ یانەیەكی كوردستان پێیان نەوتووم كە بچمە ریزەكانیانەوە، بەڵام لە بەرامبەر ئەوە هەموو یانەكانی عێراق دەستپێشخەرییان كرد بۆ ئەوەی یاریان بۆ بكەم، وەكو لای هەمووی ئاشكرایە كە من لە قۆناغی یەكەم یاریم نەكرد لە خولی عێراق بۆ هیچ یانەیەك، بۆماوەی 13 یاریش لەگەڵ یانەی پێشمەرگەی سلێمانی یاریم كردووە، لە یانەكەی پێشووم بە منیان گوت تیپ دروست ناكەین بۆ ئەمساڵ، یان هەر تیپێك دروست دەكەین تەنیا بۆ بەشداریكردن منیش ئەوەم پێ باش نەبوو، بەڵام پاشان بەپێچەوانەوە چەند یاریزانێكیان هێنایە ریزی یانەكە لەگەڵ یاریزانێكی پیشەگەر بۆیە منیش یانەیەكی ترم هەڵبژارد.
* ئامانجی چوونت بۆ بەسرە بۆ غازی باشوور تەنیا بۆ پارە بوو، یان بۆ هۆكاری دیكەی بوو؟
- هەموو كەس دەزانێ من چۆن دەستم بە یاری بالە كردووە قەت ئامانجی من پارە نەبووە، ئەگەر پارە بوایە من پێش حەوت ساڵ یانەكەی خۆم جێدەهێشت كە بە ماڵی خۆمی دادەنێم، چونكە چەندین گرێبەستم بۆ هاتبوو لەسەر ئاستی عێراق لە دەرەوەی عێراقیش.
- من یانەكانی كوردستان بە ماڵی خۆم دەزانم، هەر كات بە من بڵێن زۆر بە باشی خزمەتیان دەكەم، بەتایبەت یانەی پێشمەرگەی سلێمانی.
-پاڵەوانی كوردستان بۆ 6ساڵ لەگەڵ پێشمەرگە و دووەمی عێراق بۆ ماوەی 2ساڵ، پاڵەوانێتی رۆژئاوایی عەرەب لەگەڵ هەڵبژاردەی عێراق چوارەم لە خولی وڵاتانی عەرەبی، باشترین یاریزان لە ساڵی 2007-2008لەعێراق و ساڵی 2008-2009لە كوردستان، باشترین یاریزانی پێشوازیكردن لە سێرف لە پاڵەوانێتی پاڵاوتنی رۆژهەڵاتی ئاسیا بۆ جامی جیهانی ساڵی 2013.
-پێان دەڵێم كاری زیاتر بكەن بۆ وەرزش، چونكە هەر وەرزشە كە دەمانگەیەنێتە باشترین ئاست لە هەموو روویەكەوە، چ سیاسی، چ كۆمەڵایەتی، یان ئابووری و بەتایبەتی تەندروستی بۆ ئەوەی بنامەیەكی چالاك و بەهێز دروست بكەین لە گەنجان بۆ خزمەتكردنی وڵاتەكەمان.
-ئەگەری هەیە دژایەتیم بكرێ، بەڵام زۆر بە كەمی و بە ئاشكرا نییە، واتە وەكو خۆم تاكو ئێستا بە ئاشكرا دژایەتیم نەكراوە.
- بەڵێ بەرنامەیەكی وامان هەبوو لەگەڵ یانەی پێشمەرگە پلانیشمان بۆ داڕشت لەگەڵ سكرتێری یانەكە، بەڵام بەهۆی دووركەوتنەوەم لە یانەكە جارێ دەستمان پێنەكردووە، بەڵام لە ئایندەیەكی نزیكدا قوتابخانەكە دەكەمەوە.
- هیوادارم لە كوردستان بەرپرسانی وەرزش و یەكێتی تۆپی بالە و یانەكان زیاتر بایەخ بە یاری بالە بدەن و زۆر سوپاسی گۆڤاری گوڵان دەكەم و بە هیوای ئەوەم نموونەی ئێوە زۆر بێت.
