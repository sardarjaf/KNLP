رۆژی یەک شەممە ١٢-٧-٢٠١٥ یانەی ریاڵ مەدرید بە مەبەستی ئەنجامدانی ٢ یاری دۆستانە روی لە ووڵاتی ئوسترالیا کرد و لەوێ ٢ یاری ئەنجام دەدات ، لە یەکەم یاریدا رۆژی شەممە ١٨-٧-٢٠١٥  روبەروی یانەی رۆمای ئیتاڵی دەبێتەوەو یاریەکەش سەعات ١٢ ی نیوەرۆ بە کاتی ھەرێمی کوردستان دەبێت ، لە دووەم یاریشدا رۆژی ھەینی ٢٤-٧  سەعات ١١ ی نیوەرۆ بەرامبەر بە یانەی مانچستەر سیتی یاری دەکات ھەردو یاریەکەش لە یاریگای میلبۆرن کە تایبەتە بە یاریگای کریکێت و ١٠٠ ھەزار ھاندەر دەگرێت بەرێوە دەچن و گەشتەکەی بۆ ئوسترالیا کۆتایی دێت ، دوای ئەوەش رودەکاتە ووڵاتی چین و ٢ یاری تر ئەنجام دەدات یەکەمیان بەرامبەر بە یانەی ئینتەر میلان ی ئیتاڵی دەبێت و یاریەکەش رۆژی دوو شەممە ٢٧-٧ لە یاریگای تیانھی سەعات ٣ بەکاتی ھەرێم دەبێت ،
رۆژی پینج شەممەش یاری چوارەمی بەرامبەر بە یانەی ئەی سی میلان ی ئیتاڵی دەبێت و یاریەکەش لە شاری شەنگھای و سەعات ٣ی عەسر بە کاتی ھەرێم دەبێت ، دوای ئەو ٢ یاریەش بە مەبەستی بەشداری کردن لە جامی ئۆدی دەچێتە ووڵاتی ئەڵمانیا و لە شاری منشن یش ٢ یاری دەکات سەرەتا رۆژی سێ شەممە سەعات ٧:١٥ دەقیقەی شەو لە یاریگای ئالیانز ئارینا روبەروی تۆتنھامی ئینگلیزی دەبێتەوە و ھەر لەو شەوەدا بایرن میونخ و ئەی سی میلان یاری دەکەن و براوەی یاریەکەش روبەروی براوەی یاری ریاڵ و تۆتنھام دەبێتەوەو یاریەکەش رۆژی چوار شەممە ٥-٨ بەرێوە دەچێت ، دوای کۆتایی ھاتنی جامی ئۆدیۆ ریاڵ مەدرید دەچێتە ووڵاتی نەرویج و یاریەکی دۆستانە بەرامبەر بە یانەی فالرینجا دەکات و یاریەکەش رۆژی یەک شەممە ٩-٨-٢٠١٥ سەعات ٤ ی ئێوارە دەبێت .
