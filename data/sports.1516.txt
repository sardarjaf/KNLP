محەمەد رەفعەت بەسیونی لە دایكبووی ساڵی 1954ی شاری ئەسكەندەرییەی وڵاتی میسرە، ئەندامی لیژنەی ناوبژیوانانی نێودەوڵەتی و سەرۆكی لیژنەی ناوبژیوانانی تێنسی یەكێتی ئەفریقیا و ئەندامی لیژنەی ناوبژیوانانی یەكێتی عەرەبییە و تاكە ناوبژیوانی عەرەبە كە هەڵگری نیشانەی زەرقایە،لە یاری تێنسی سەرمێز ناوبژیوانی یاری كۆتایی ئۆڵۆمپیاتی سیدنی بووە لە دوایین كاریش لە پایتەختی كوردستان خولێكی بۆ ناوبژیوانانی كوردستان و عێراق كردەوە .
ئێمەش لە نزیكەوە ئەم دیمانەیەمان لەگەڵی ئەنجامدا.
- لە رێگەی یەكێتی تێنسی سەرمێزی عێراقی،كە داوایان لە یەكێتی نێودەوڵەتی تێنسی كرد،بۆكردنەوەی خولێكی پتەوكردنی ئاستی توانای ناوبژیوانانی عێراق و كوردستان،ئەوانیش منیان دەستنیشان كرد، بۆ بەڕێوەبردنی ئەم خولە، چونكە ئەندامی هەمیشەیی یەكێتی نێودەوڵەتیم .
-خۆشترین یاری كە ناوبژیوان بوویمە لە ئۆڵۆمپیاتی سیدنی بوو لە وڵاتی ئوسترالیا، كە یاری كۆتایی لە نێوان سوید و چین،كە یارییەكی مێژوویی بوو، چونكە دوایین یاری بوو كە لەسەر 21خاڵ بێت، دواتر بووە 11خاڵ لە تێنسی سەرمێز، بەڵام ناخۆشترین و زەحمەتەرین یاری لە كۆتایی پاڵەوانەتی جیهانی بوو، لە ئاستی ئافرەتان لە بەرلینی پایتەختی ئەلمانیا لە نێوان ئافرەتانی رووسیا و كۆریا بوو، لەم یارییەشدا یاسای بەدیل جۆلا جێبەجێكرا بۆ یەكەمجار.
-زۆر باش نەبوو، ئەمەش دەگەڕێتەوە بۆ ئەوە ماوە درێژەی كە عێراق دابڕابوو لەم یارییە بەهۆی شەڕەوە.
-پێشتر عێراق لە پێشەوەی وڵاتانی عەرەبی بوو، باشترین یاریزانەكان و ناوبژیوانان لە عێراق بوون، بە تایبەتی ناوبژیوانان (عیماد ناسر و ئازاد فەرەج و زیا عەبدولكەریم.. تاد)،عێراق مێژوویەكی تایبەتی هەیە لە تۆپی سەرمێز، هیوادارین بگەڕێتەوە ئاستی جارانی.
- بایەخدان بە ناوبژیوانانی تەمەن بچووك، لە ئێستاوە گرنگیان پێبدرێت، خولی زۆریان بۆ بكرێتەوە، منیش لە ئێستاوە پشتگیریان دەكەم بۆخولی ناوبژیوانانی نێودەوڵەتی لە ساڵی 2012.
-هۆڵی سەنتەری بلو لە شێوەی هۆڵەكانی باشووری ئەفریقا دەچێت و بە گشتی هۆڵەكان باش و بەرچاون لە زۆربەی وڵاتانی عەرەبیش هەر ئەمجۆرە هۆڵانە هەن.
-زۆر دڵخۆش دەبم زۆریش حەز دەكەم لە شاری هەولێر بژیم، چونكە خەڵكێكی زۆر دڵساف و باشی تێدایە، بایەخ بە وەرزش دەدەن، بەڵێنیش دەدەم چی باش بێت بۆ وەرزشی كوردستان و عێراق بكەم.
