لەدوا یاریی کۆمەڵەی یەکەمی پاڵەوانێتی کۆپا ئەمریکا، هەڵبژاردەی ئیکوادۆر دوای دوو شکستی یەک لەدوای یەک دواجار بە سەرکەوتن شاد بوویەوەو بە ئەنجامی دوو گۆڵ بەرامبەر بە گۆڵێک لە هەڵبژاردەی مەکسیکی بردەوە.
گۆڵەکانی ئیکوادۆر هەریەک لە 'مایلێر بۆلانۆس و ئەنتۆنیۆ ڤالێنسیا' لە خولەکەکانی ٢٦ و ٥٧ تۆماریانکرد و تەنها گۆڵەکەی مەکسیکیش لە ڕێگەی ڕەئول خیمینێزەوە بوو لە خولەکی ٦٤ بە لێدوانی سزا.
بەم ئەنجامەش کۆی خاڵەکانی هەڵبژاردەی مەکسیک لە دوو خاڵدا وەستا و ماڵئاواییان لە پاڵەوانێتییەکە کرد و ئیکوادۆریش بە سێ خاڵ پلەی سێیەمی گرت و چاوەڕێی ئەنجامی کۆمەڵەکانی تر دەکات.
