نزار ئەسعەد ڕاھێنەری یانەی وەرزشی سەیدسادق لە لێدوانێکدا بە SNNی ڕاگەیاند"لە ئێستادا یانەکەمان کێشەی مادیو ئیداریی گەورەی ھەیە،ھەرچەندە سەرۆکی یانەی سەیدسادق دەستی لەکار کێشاوەتە،بەڵام نەئەوەتا بەڕەسمی دەست لە کاربکێشێتەوە،نەئەوەتا ئیشوکارەکانی یانەکە بخاتەوە سەر سکەی خۆی بۆ کارەکانی،ڕەزامەندیش نیشان نادات بۆ کەسانێکی دیکە کەدێنە پێشەوە بچنە شوێنەکەی.
وتیشی"لە ئێستادا زۆر درەنگە بۆ دروستکردنی پێکھاتەو ڕێکخستنەوەی تیپەکان بۆ خولی یانە پلەیەکەکانی کوردستان،دەبو ئێستا کۆتایمان بەپێکھاتەو قۆناغی ھێنانی یاریزان بھێنایە،لە چارەسەرکردنی شێوەی یاریکردنمان شێوەی ھونەریمان لەناو یاریگا بوینایە.
زیاتر وتی":تیپمان نیە ناوی یانەی وەرزشی سەیدسادق بێت،چونکە تائێستا دوو یاریزانمان کۆنەبۆتەوە لە یاریگا گفتوگۆیەک بکەن بەیەکەوە نەک ڕاھێنان بکەن.
ئاماژەی بەوەشدا"بەم حاڵەوەی ئێستا کە تێیداین ھیچ ئامادەکارییەکمان نەکردوە،ناتوانین بەشداری یاری خولی پلەیەکەکانی کوردستان بکەین وەک دەوترێت لەکۆتای مانگی ئازاری ئەمساڵدا ئەنجام دەدرێت.
ڕاشیگەیاند"تائێستا دەستم لەکارکێشانەوەم پێشکەشی یانەکەم نەکردوە،بەڵام چەند جارێک ئاگادارمکردونەتەوە،ئەگەر بێت و لەکۆتای ئەم ھەفتەیەدا چارەسەری کێشەی یانەکە نەکرێت بەڕەسمی دەست لەکارکێشانەوە پێشکەشی یانەکە دەکەم،ھیچ ئومێدێکیش نابینم بۆ چارەسەرکردنی کێشەکانی یانەکە.
