نوێنەری كوەیت لە رێكخراوی ئۆپیك رایدەگەیەنێت: هێشتا زووە بۆ ئەوەی باس لە كەمكردنەوەی زیاتری بەرهەمهێنانی نەوتی ئۆپیك بكەن، وەزیری وزەی ئیماراتیش دەڵێت: گەشبینن كە وڵاتانی بەرهەمهێن، پابەندن بە كەمكردنەوەی بەرهەمهێنانی نەوت.
هەیسەم غەیص نوێنەری كوەیت لە رێكخراوی ئۆپیك رایگەیاند: هێشتا زووە بۆ ئەوەی باس لە كەمكردنەوەی زیاتری بەرهەمهێنانی نەوتی ئۆپیك بكەن، لەبەر ئەوەی دۆخی بازاڕەكانی نەوت بە ئاراستەیەكی دروستدا دەڕوات‌و خواست ڕووی لە هەڵكشانە، بەجۆرێك لەسەرەتای نیوەی دووەمی ئەمساڵەوە خواست لەسەر كڕینی نەوت، رۆژانە بەبڕی یەك ملیۆن بەرمیل زیادیكردووە.
هاوكات سوهەیل مەزروعی وەزیری وزەی ئیمارات لە تویتێكدا نوسیویەتی: گەشبینین بەوەی كە هەموو ئەو وڵاتانەی بەشداریان لە رێككەوتنی كەمكردنەوەی بەرهەمهێنانی نەوتدا كردوە، پابەندی رێككەوتنەكەبن بۆ ئەوەی لەنیوەی دووەمی ئەمساڵدا، هاوسەنگی بۆ بازاڕەكانی نەوت بگەڕێتەوە.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
