نرخی نەوتی خاو، (52) دۆلاری تێپەڕاندو راگرتنی خستنەڕووی نەوتی نایجیریاو خواستی زۆری وڵاتی چین و دابەزینی نرخی دۆلار، بەهۆكاری بەرزبوونەوەكە دادەنرێت.
لای خۆشیەوە ئاژانسی رۆیتەرز، كەمبوونەوەی نەوتی خاوی بەردینی ئەمریكا و كەمبوونەوەی كەڵەكەبوونی نەوتی خاوی جیهانی ‌و دابەزینی بەهای دۆلار‌و راگرتنی خستنەڕووی نەوتی خاوی نایجیریا بەهۆكاری بەرزبوونەوەی نرخی نەوت دادەنێت.
هاوكات وەزیری نەوتی نایجیریا ئاشكرایكردووە، كە بەرهەمهێنانی نەوت بۆ ملیۆنێك ‌و پێنجسەد هەزار یان ملیۆنێك و شەشسەد هەزار بەرمیل لەرۆژێكدا دابەزیوە، ئەمەش لەكاتێكدا لەسەرەتای ئەمساڵدا بەرهەمهێنانی نەوت لەو وڵاتە دوو ملیۆن ‌و دووسەد هەزار بەرمیل نەوت بووە لەرۆژێكدا.
داتاكانی بازرگانی چینیش ئاماژەیان بەوەشكردووە، كە هاوردەكردنی نەوتی خاو لەمانگی ئایاری ئەمساڵدا لەماوەی شەش ساڵی رابردوودا بەرزترین ئاستی بەخۆیەوە بینیوە، كە ئەوەش خواستی لەسەر نەوت زیاتر كردووە، چونكە چین دووەم گەورەترین ئابووری جیهانی بەكاربەری نەوتە.
