لیژنه‌كانی قائیمقامیه‌تی سلێمانی ده‌ست به‌سه‌ر جۆره‌ چكلێتێك ده‌گرن كه‌ له‌بازاڕه‌كاندا ده‌فرۆشرێت و سه‌رۆكی لیژنه‌كانیش په‌یامێك ئاراسته‌ی هاووڵاتیان ده‌كات.
له‌وباره‌یه‌وه‌، گۆران قادر سه‌رۆكی لیژنه‌كانی قایمقامیه‌تی سلێمانی رایگه‌یاند: له‌شاری سلێمانی ده‌ستگیراوه‌ به‌سه‌ر جۆره‌ چكلێتێك به‌ناوی (به‌ره‌كه‌)و رێگه‌ش به‌فرۆشتنی نادرێت، چونكه‌ ماوه‌ی به‌كارهێنانه‌كه‌ی به‌سه‌رچووه‌.
له‌په‌یامێكیشیدا بۆ هاووڵاتیان گۆران قادر وتی: "له‌هه‌ر شوێنێك چكلێتی (به‌ره‌كه‌)یان بینی، لیژنه‌كانی قایمقامیه‌ت ئاگادار بكه‌نه‌وه‌، هه‌روه‌ها له‌كاتی كڕیندا ئاگاداری مێژووی ماوه‌ی به‌سه‌رچوونی ئه‌و كاڵاو شمه‌كانه‌ بن كه‌ به‌كاریان ده‌هێنن".
