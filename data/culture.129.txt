چەپە ڕیفۆرمیستە کرێکاری و شەعبەویە پاشکۆکانی حیزبە دەسەڵاتدارەکانی هەرێمی کوردستان بانگەوازی ئەوە ئەکەن کە ئەو ڕیفڕاندۆمەی ئەوان دیمۆکراتیانەو ڕیفڕاندۆمەکەی حیزبە کوردیەکان و پارتی نا دیمۆکراتیکانەیە و ناکۆمۆنیستانەیە ؛ گەرچی پارتی و حیزبە کوردیەکانیش هەر ئەگەڕێنەوە بۆ مەرحەمەتی نەتەوەیەکگرتووەکان و بڕیاردان و چاودێری ئەوان لە کاتی ئەنجامدانی ئەم ڕیفڕاندۆمە ، کە وەک هێزێکی بۆرژوائاسا مافی خۆیانە لە بۆرژوا ئیمپریالیستەکانی دنیا کۆمەک و مصداقیەت وەرگرن ، بەڵام ئەوەی کە مایەی تووڕەی مارکسیستەئەنتەرناسیۆنالیست و کرێکارانی تێکۆشەریەتی ئەوەیە کە ناوی مارکسیزم و کۆمۆنیزم بزڕێنرێت و ڕوحیەتە شۆشگێڕانیەکەی بمرێنرێت بە ناوی ( ڕیفڕاندۆمی کۆمۆنیستانە ) ، کە گوایە ئەم چەپە حاشیەیەی و ڕیفۆرمیستە پاشکۆیانە کە بە بەرنامەی سیاسی خۆیان شۆڕشیان کردۆتە قوربانی ڕیفۆڕم ، وە مەرجیان بۆ شۆڕش داناوە ئەویش پێ بەپێی چوونەپێشەوەی ڕیفۆرم و چاکسازی لە ژیانی کرێکاراندا ، وە ئەم ڕستە برنشتانیە بەکار ئەهێننەوە و ئەیڵێنەوە کە گوایە ” تا کرێکاران گوزەرانیان باشتر بێت ، باشتر ئامادەی شۆڕش ئەبن ” !
ڕیفڕاندۆم یانی دەنگدان لە ژێر ڕابەرایەتی دەسەڵاتداریەتی بۆرژوازی ، لە هەرشوێنێکی دنیای سەرمایەداریدا ئەنجام بدرێت ، ئایا دەنگدانەکان لە ژێر ڕابەرایەتی حیزبە قەومی یە کوردیەکان و سەرکوتی بۆرژوازی کوردی ئەتوانین بڵێین توانای ئەنجامدانی هەیە بەشێوەیەکی دیمۆکراتیانە ؟ ئایا مارکسیستەئەنتەرناسیۆناڵەکان کاتێک ناچنە پای ئەم جۆرە دانگدانانە بە مانای ئەوە دێت کە دژ بە مەسەلی کورد و مافی چارەی خۆنوسینن ؟
ئایا مافی چارەی خۆنوسین بەبێ شۆڕشی سۆسیالیستی نێونەتەویانەی کرێکاری توانای ئەنجامدانی هەیە ؟ ئایا ڕێکخستنی چینی کرێکار وەک هێزێکی سەربەخۆ بە جیا لە ڕیفڕاندۆمی بۆرژوایانە بەمانای ئەوە دێت کە کۆمۆنیستەکان دژ بە یەکلاکردنەوەی مافی چارەی خۆنووسینن ؟ دواتر مانای کۆمۆنیسیتانەو لێنینیانەی “مافی چارەی خۆنوسین چییە ؟ ئایا بە مانای گۆڕینی دەسەڵاتی بۆرژوازی عەرەبی دێت بە بۆرژوازی کوردی ؟ یان بە مانای دەسەڵاتداریەتی سەربەخۆیانەی چینی کرێکار و خەڵکی زەحمەتکێش دێت ؟ کە ئەویش تەنها و تەنها بە هەڵپێچان و وەلانانی دسەڵاتداریەتی بۆرژوازی کوردی و عەرەبی دێت ؟
هەروەک هیگڵ ئەڵێت ئەگەر ویستت کارێک ئەنجام بدەیت پەکت لەسەر بەهانەو بیانو ناکەوێت ؛ چەپە ڕیفۆرمیستە کرێکاریەکان ڕێچکەی خیانەتی چەپە شەعبەویەکانیان گرتۆتە بەر وە ئەمە باشترین فرسەتی مێژوویی و صەفبەندی چینایەتییە کە بزوتنەوەی داکۆکی لە ڕیفڕاندۆم بکەن شان بەشانی ڕیفڕاندۆمی حیزبە قەومیە کوردی و ئیسلامیەکان ئەم دەسەڵاتداریەتەی بۆرژوازی کوردی پتەوتر بکەن .
بەهانە و بیانوویەک بۆ گەوجکردن کە بەکاری ئەهێنن ئەوەیە ئێمە ڕیفڕاندۆمەکەمان جیاوازە بەڵام لە ژێر ڕابەرایەتی پارتی و حیزبە کوردیەکان کاری خۆمان ئەکەین !!!
هەڵوێستی شەرمئاوەرانەی ئەم تاقمە ڕیفۆرمیستە حاشییەی بۆرژواکان بۆ ڕزگار بوون لەم حاشییەیەی کە تیایدا ئەناڵێنێت وەک توێژێکی ووردە بۆرژوازی پێویستە پەیوەست بن بە جیهانی سیاسی بۆرژوازی لە هەرێم لە چەشنی حیزبی سۆسیالیستی کوردستان و ح.
ش ، و دەستە خوشکەکانیان …
خیانەت لە مارکسیزم بە ناوی مافی گەلی کورد ، بەڵام مافی گەلی کورد لە ژێر ڕابەڕایەتیەکی پتەوەی بۆرژوازی کوردی ، ووردەبۆرژوازی بۆیە هاوشانی ڕیفڕاندۆمەکەی پارتی بزوتنەوەی داکۆکی لە ڕیفڕاندۆم دروستکردووە ، لای ڕوون وئاشکرایە کە هێزی شۆشگێڕانەی چینی کرێکارو نەوەی نوێی مارکسیستە ئەنتەرناسیۆنالیستەکان هاتوونەتە مەیدان و دووربێت یان نزیک ئەوان ڕسوائەکەن و شیعاراتی درۆزنانەی ئەوان سەبارەت بە کرێکاران و مارکسیزم بەدرۆ ئەخەنەوە ڕیسوایان ئەکەن و ، هەرئێستا ئەم بزوتنەوەیە لە ئارادایەو ڕووەو گەشەسەندنە ، هەربۆیە پێویستە خوازیاری پتەوبوونی دەسەڵاتداریەتی بۆرژوازی کوردە بۆ دژایەتیکردنی چینی کرێکارو کۆمۆنیستە ئەنتەرناسیۆناڵەکان و لەم پێناوەشدا ئەرکی ڕاوێژکاری خۆڕایی و بۆ دەسەڵاتدارانی بۆرژوازی کورد هەڵبژاردوەو، لەم پێناوەشدا لە سەر سک لە بەردەمی ڕابەڕایەتی پارتی بۆ حەملەی دەنگدانی ڕیفڕاندۆم ڕاکشاوەو خۆی تەسلیم بە سیاسەتەکانی ئەوان کردووە ، بۆ ئەوەی نزیکایەتی خۆیان لەگەڵ بۆرژوازی حاکمی عەرەب بکەن لە بەغا مسۆگەر بکەن ، بەناوی دیفاع کردن لە مافی خەڵکی کوردستان و سەربەخۆیی ئەوان لە ژێر سایەی هەمان بۆرژوازی کە ۲٦ ساڵە بە چەندین شێوە شیلەی گیانی خەڵکی کرێکار و زەحمەتکێش و دەستەنگی ئەو هەرێمە ئەمژێت .
صەفبەندی چەپە ڕیفۆرمیستە کرێکاریەکان و شەعبەویەکان هاوشانی ڕیفڕاندۆمی بۆرژوایانەی دەسەڵاتداریەتی کوردی و عەرەبی پێش ئەوەی بە هۆیەک بۆ گەوجکردنی خەڵکی کرێکار و زەحمەتکێش بژمێردرێت ، بە خیانەتێکی ئاشکراو بێشەرمانەی ئەوان لە مێژوودا بۆ مارکسیزم تۆمار ئەکرێت ، کە تەنانەت ئومێدی ئەوەشیان لەدەستداوە کە جێگەی متمانە ی خەڵکانی تێکۆشەر بن بۆ بەشداریکردن لە شۆڕشی ئایندەی کرێکاران و زەحمەتکێشان لەو ناوچەیەدا .
