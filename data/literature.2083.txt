به‌درێژایی به‌ژنی ئه‌و شه‌وه‌، دوو ئافه‌ریده‌ی ئه‌ڤیندار له‌ دوو ڕه‌گه‌زو ، دوو نه‌ته‌وه‌و، دوو خاك و، دوو ئاین و، دوو كولتوورو، دوو جوگرافیای ویكنه‌چوو، له‌ ژێر ساباتی عیشقداو له‌ دوا ویِستگه‌ی داخۆیاندا،
ئاوێته‌ی یه‌كدی بوو بوون.
چون شه‌پۆلی ده‌ریا ده‌هه‌ژان.
یه‌كێكیان به‌ خاوی و ده‌به‌ر خۆیه‌وه‌ ده‌یگوت: به‌ قوربانت بم پروشه‌!
ئه‌ویدیش به‌هه‌مان ڕیتم و له‌ ژێر لێوانه‌وه‌ ده‌په‌یڤی: سه‌ره‌ گیان توخوا په‌له‌مه‌كه‌؟ له‌ كاتێكدا ئه‌م دوو نێوه‌، ناوی هیچ یه‌كێ له‌مان نه‌بوو.
شه‌و ده‌هات سه‌ری له‌ نێوان لاقانی بوون و، وێڕای هه‌ر ئۆخه‌ی وئۆخژنێك به‌ خۆی ده‌گوت: له‌و بۆنه‌ی خۆشتر ده‌بێت له‌ سروشت ده‌ست كه‌وێت؟ ڕۆژ ده‌بووه‌وه‌، ده‌ئاخاوت: پیاو ئه‌و پیاوه‌یه‌ بۆنی بارووتی لێوه‌ بێت؟
