کەویار ئەو کچە گەنجە گۆرانیبێژەی ھەر لە منداڵییەوە دەستی کردووە بە گۆرانی وتن، توانیویەتی تا رادەیەکی باش دەربکەوێت و بناسرێت و خەڵکانێکی زۆر گوێی لێبگرن، وەکو خۆی ئاماژەی بۆ دەکات، دەیەوێت ئەو خەیاڵانەی ھەیەتی بیان کاتە راستی.
کەویار ھادی سەعید لە دایکبووی ١٩٩٨ و دانیشتوی ھەڵەبجەیە، لە ئێستادا خوێندکاری ١٢ی ئامادەییە، لەدیدارێکی  SNNدا باس لەکارو پرۆژەکانی داھاتووی دەکات و ھەروەھا چەند نھێنیەکی ژیانی ئاشکرادەکات.
کەویار: کاتێک کە منداڵ بووم ھەستم دەکرد بەھرەیەکم ھەیە و حەزم دەکرد پەرەی پێبدەم و ئەو خەیاڵانەی کە لە مێشکمدا ھەیە گەورەیان بکەم و پێیان بگەم و بەرەو پێشیان بەرم، تابتوانم کەسێکی زۆر باشم لێدەر بچێت لەو بوارەی کە خۆم مەبەستە، ھەر بۆیە لە ھەڵەبجە شوێن ھەبوو منداڵان دەچوون گۆرانیان تێدا دەوت، منیش ئەوکاتە تەمەنم نۆ ساڵ بوو دەچووم لەوێ گۆرانم دەوت و لەوێوەوە دەستم کرد بە گۆرانی وتن، دواتر لەبەرنامەیەکی گۆرانی کە بۆ منداڵان بوو بەشداریم کرد، توانیم پلەی سێیەم لەناو بەشداربواندا بە دەست بھێنم.
کەویار: ھەوڵی زۆرمداوە و بەردەوامیش دەبم لە ھەوڵەکانم و لە ئێستاشدا سەرقاڵی ئەوەم فێری ژەنینی ئامێری پیانۆ بم بەھاوکاری چەند مامۆستایەکی شارەزا لە بوارەکە، بۆ زیاتر بەرەو پێشبردنی ھونەرەکەم.
کەویار: تائێستا بەرھەمی تایبەت بەخۆم نییە، تەنھا یەک بەرھەمم ھەیە ئەویش گۆرانییەکی ھونەرمەند مەزھەری خاڵقی بوو لە ساڵی ٢٠١٣ بەرھەم ھاتووە و کارێکی زۆر جوان بوو بەلامەوە پێم خۆشبوو بیڵێمەوە، بەڵام چەند کارێکی تایبەت بەخۆم ھەیە، بەھۆی سەرقاڵیم بەخوێندنەوە نەمتوانیوە کاریان لەسەر بکەم، یەکێکیش لەو کارانە مامۆستا عەدنان کەریم ئاوازی بۆ داناوە.
کەویار: ستایلی سونەتیم ھەڵبژرادووە و لەگەڵ مندا گونجاوە خەڵکیش بەو ستایلە دەمناسنەوە، سەرەتای کارکردنیشم ھەوڵمداوە گۆرانی ئەو ھونەرمەندانە بڵێمەوە کە لەستایلی منەوە نزیک بن وەکو مەزھەری خالقی و عەدنان کەریم و محەمەدی ماملێ، بەڵام جوانە ھونەرمەند لە ژیانی ھونەریدا گۆڕانکاری بکات و ھەر لەسەر ئەو ستایلە نەمێنێتەوە، لەگەڵ ستایلەکەی خۆیدا دەتوانێت کار لەسەر ستایلەکانی تریش بکات، منیش ھەوڵدەدەم ئەوە بکەم.
کەویار: نەک تەنھا بۆ من کارکردن بۆ ھونەرمەندان بە گشتی لەم وڵاتەدا زەحمەتە، چونکە لە ئێستادا کوردستان بە قۆناغێکی ناخۆشدا تێدەپەڕێت ھەر لە بواری سیاسی و ئابوری، ئەمەش کاری کردۆتە سەر پرۆژەکانی ھونەرمەندانیش، راستە دەتوانرێت کاربکرێت، بەڵام ناتوانرێت بەباشی ئەوەی خۆت دەتەوێت ئەنجامی بدەیت.
کەویار: ھەندێک کەس دەڵێن کچ لەم وڵاتەدا ئازاد نییە، بە بڕوای من بەپێچەوانەوەیە، لەبەر ئەوەی ئەگەر کەسێک ھونەرەکەی بە باشی پێشکەش بکات، کەسانی دەوروبەرت درک بەوە بکەن کە تۆ دەتەوێت کارێکی جوان بکەی، ئەوان پێشوازیت لێدەکەن و یارمەتیت دەدەن.
کەویار: راستە ئەو کەسانەی کە گوێگری منن و پشتگیری کارەکانم دەکەن بەراورد بەخۆم تەمانیان گەورەترە، ئەمەش دەگەرێتەوە بۆ ئەوەی سەرەتای کردنم بە وتنەوەی چەند گۆرانییەکی کۆن دەستپێکرد، کە لەناخی ئەواندا بووە و لە رۆژگارێکدا ئەوان گوێیان لێگرتووە و یادگارییان ھەیە لە گەڵیاندا یان ئەو گۆرانیانە ھەمیشە زیندوو بووە لە ناو ئێمەدا.
کەویار: من خۆم خەڵکی ھەورامانم، بەڵام لە ھەڵەبجە لە دایکبووم و ژیاوم، خۆشەویستی زۆرم ھەیە بۆ شاری ھەڵەبجە، لەئێستادا بیرم لەوەنەکردۆتەوە بەرھەمێکی تایبەتم بۆ ھەڵەبجە ھەبێت، بەڵام پێدەچێت لە ئایندەدا بەرھەمم بۆ ھەڵەبجە و ھەورامانیش ھەبێت.
کەویار: زۆر بەکەمی بەکاریان دەھێنم، حەزم لێیان نییە، حەز ناکەم فەیسبووک و ئینستاگرامم ھەبێت، زۆرجاریش پێمدەڵێن کەسێکی داخراوی، بەڵام من ئەوەندەی تێکەڵی گۆرانی وتن و گوێگرتن لە گۆرانی و سەرقاڵی ھونەر و خوێندنەوە دەبم، حەز ناکەم کاتی خۆم بە بابەتی تۆڕە کۆمەڵایەتیەکانەوە بەسەر بەرم، لەبەر ئەوەی ئەو شتانەی لە تۆڕە کۆمەڵاتیەکاندا ھەیە شتی نوێ نین و ھەموو رۆژێک دووبارە دەبنەوە، نوێگەری تێدا نییە.
SNN:دوور کەوتنەوەی تۆ لە تۆڕە کۆمەڵاتییەکان نابێتە ھۆی ئەوەی تۆ لە ھەوادارەکانت دووربخاتەوە یان تۆ پێویستت بەوەنییە لەو رێگایەوە بناسرێت؟
کەویار: وایە راستە ھۆکارێکە بۆ ئەوەی کە من دوور بکەومەوە لە بینەر و ھەوادارانم و کەمتریش دەربکەوم، بەو شێوەش نییە ھەر بەکاریان نەھێنم، بەڵام بە کەمی بەکاری دە‌ھێنم و لە فەیسبووک پێگەی خۆم ھەیە، بەڵام زۆر داخراو و تایبەتە، ھەروەھا زۆر پێگە لە فەیسبووک کراوەنەتەوە بەناوی منەوە، کە بەھیچ شێوەیەک پەیوەندیان بە منەوە نییە.
کەویار: ھەموو کەسێک دەبێت کەسێکی خۆش بوێت بۆ ئەوەی لەداھاتوودا ھاوسەرگیری لەگەڵ بکات و بەیەکەوە بژین، بەڵام من لەئێستادا ھیچ کەسێکم لەرەگەزی بەرامبەر خۆشناوێ، تەنیا خۆشەویستی من گۆرانیەکانمن.
کەویار: ھەموو کچێک لەژیانیدا ئەو داوایەی لێدەکرێت، بەڵام من ھەوڵمداوە کەمترین جار روبەرووی ئەو داوایە ببمەوە، تا ئێستاش بیرم لە خۆشەویستی نەکردۆتەوە.
کەویار: لەماوەی پێشوودا نەشتەرگەرییەکم بۆ لوتم کرد و چەند وێنەیەکم بڵاوبوەوە، کاردانەوەی لای خەڵکی لێکەوتەوە، کاتێک ئەو کاردانەوانەم دەبینی زۆر ناخۆش بوو بۆ من، چونکە ئەوان لەراستی بابەتەکە نەگەشتبوون، راستیەکەی ئەوەیە نەشتەرگەرییەکەی من بۆ جوانکاری نەبوو، بەڵکو ھەر لە منداڵیەوە بە ھۆی کەوتنێکەوە لوتم شکا و زۆر پێوەم دیاربوو، کاریگەری ھەبوو لەسەرم لەکاتی گۆرانی وتندا، چونکە لەکاتی گۆرانی وتندا دەبێت ھەناسەیەکی باش وەربگریت، بۆئەوەی بتوانیت گۆرانیەکە بەئاستێکی باش بڵێیت.
باس لەوەشدەکرا کەمن نەشتەرگەریم بۆ روخسار و لێوم کرد بێت، بەڵام ئەوەی من تەنھا نەشتەرگەریەکم بۆ لوتم کردبوو کەھۆکاری شکاوی بوو نەک بۆ مەبەستی جوانکاری و ھیچ نەشتەرگەریەکی ترم نەکردووە.
