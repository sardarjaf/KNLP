وەزیری دەرەوەی ئەمریكا لەكۆنگرەیەكی رۆژنامەوانیدا، وتی لەگەڵ روسیادا بابەتی بەكارهێنانی چەكی كیمیاویان لەسوریا تاووتوێ‌ كردووە، دڵنیاشە كە زۆربەی زۆری ئەو هێرشە كیمیاویانەی لەسوریا ئەنجام دراون، لەلایەن رژێمی ئەو وڵاتەوە بووە.
وەزیری دەرەوەی ئەمریكا، باسی لەوەشكرد بەپێی ئەو زانیاریانەی كۆكراونەتەوە، فڕۆكەكانی سەر بە رژێمی سوریا چەكی كیمیاویان هەڵداوەتە خوارەوەو بەرپرسن لەو هێرشانە، ئەو بابەتەشی لەگەڵ سێرگی لافرۆڤی وەزیری دەرەوەی روسیا باس كردووەو دڵنیایە كە لەگەڵ رژێمی سوریا گفتوگۆ دەكات بۆ جێبەجێكردنی رێكەوتننامەكەی ساڵی دووهەزارو سێزدە بۆ لەناوبردنی چەكە كیمیاویەكانی سوریا.
