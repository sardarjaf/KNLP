دوای ئەوەی ڕیاز مەحرەزی ئەستێرەی یانەی لیستەر سیتی خەڵاتی باشترین یاریزانی ئەم وەرزەی پرێمەر لیگی بە دەنگی یاریزانەکان بەدەستهێنا، ڕۆژنامەنوسەکانی ئینگلتەراش باشترین یاریزانی ئەم وەرزەیان دیاریکرد.
ڕۆژنامەنوسەکان، جەیمی ڤاردی گۆڵکاری لیستەریان بە باشترین یاریزانی ئەم وەرزەی ئینگلتەرا دەستنیشانکردووەو پێش ڕیاز مەحرەزی هاوڕێی کەوت.
ڤاردی لەم وەرزەی پرێمەر لیگدا 22 گۆڵی تۆمارکردووەو کێبڕکێی بەدەستهێنانی نازناوی گۆڵکاری خولەکە دەکات، هاوکات بووە یەکەم یاریزانیش لە مێژووی پرێمەر لیگدا 11 یاریی یەک لەدوای یەک گۆڵ تۆماربکات.
