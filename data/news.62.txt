ڕەنگە ئەوەی هەرگیز نیەتی نەبێت، دادگایی کردنی نەوشیروان مستەفا بکات بەکردە، پارتی بێت.
ئاخر ئەگەر پارتی بیزانیبوایە دەتوانێت نەوشیروان مستەفا دادگایی بکات، ئەسڵەن هەر لەبنەڕەتەوە قسەیەکی ئاوای نەدەکرد!
پرسی دادگایی کردنی نەوشیروان مستەفا، لای پارتی، ئامانج نیە.
بەڵکو لەجەوهەردا، وەک ئامرازێک وەرگیراوە و لەپێناو بەردەوام کردنی حەکایەتی (ئەلف لەیلە وەلیلەی) کورسی سەرۆکایەتی بارزانیە!.
گرفتەڕاستەقینەکە ئەوە نیە، کەسەرجەم بەشداربوون بەموزایەدەکردن بەکورسیەکەی بارزانیەوە، بەپارتی خۆشیەوە!
بەڵکو گرفتە ڕاستەقینەکە ئەوە بوو، نەهیچ لایەنێک بوێری ئەوەی تیابوو، ئەلتەرناتیڤ لەبەرامبەر بارزانی پێشکەش بکات، نەهیچ لایەنێکیش زاتی کرد، ببێ بەهاوەڵی پارتی، لەتێپەڕاندنی ئەوکەیسە هەستیارەدا.
لەوەش خراپتر ئەوەیە، چوارلایەنەکە پارلەمانیان کردووە بەچەقی ململانێ و پارتیش بێ هیچ دوودڵیەک ئەو چەقەی کۆنتڕۆڵکردووە!
لێرەدا پارتی مەحکومە بەداڕشتنی سیناریۆی( دەرکردن و دادگایکردنی سەرۆکەکانی بەرامبەر) بۆئەوەی سەرۆکەکەی خۆی بپارێزێت، ئەگینا نەبەسەرکردایەتی نەوشیروان مستەفا، بارزانی لادەچێت و نەلەسەرۆکایەتی بارزانیشدا، نەوشیروان مستەفا دادگایی دەکرێت!
