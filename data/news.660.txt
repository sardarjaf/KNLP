به‌ڕێوه‌به‌رایه‌تی كۆچ و كۆچبه‌رانی هه‌رێمی كوردستان ئاماری ئاوارەكانی هەرێمی كوردستانی بڵاوكردەوە و تیایدا لە ساڵی ٢٠٠٥ وە تا ئێستا یەک ملیۆن و ٦٨٠ هەزارئاوارەی ناوخۆیی لە هەرێمی کوردستان هەیە.
شاكر یاسین بەڕێوەبەری به‌ڕێوه‌به‌رایه‌تی كۆچ و كۆچبه‌رانی هه‌رێمی كوردستان ڕایگەیاند، له‌ هه‌رێمی كوردستان ٤٠ كه‌مپ بۆ ئاواره‌ و په‌نابه‌ران دروستكراوه‌ كه‌ هه‌ندێكیان ستانده‌رن، ژماره‌ی ئاواره‌كانی ناوخۆیی له‌ ساڵی ٢٠٠٥ تا ٢٠١٦ له‌ هه‌رێمی كوردستان ده‌گاته‌ نزیكه‌ی یەک ملیۆن و ٦٨٠ هەزار كه‌س و زۆربه‌یان له‌ پارێزگای دهۆكن كه‌ ١٥% ئاواره‌كانی ناوخۆیی دهۆك له‌ناو كه‌مپه‌كانی نیشته‌جێكراون و ٨٥% دیكه‌ش له‌ ده‌ره‌وه‌ كه‌مپه‌كان ده‌ژین.
له‌ هه‌ولێر و سلێمانی نزیكه‌ی ٩٧% ئاواره‌كانی ناوخۆیی له‌ ناو كه‌مپه‌كان ده‌ژین و ئه‌وانه‌ی دیكه‌ش له‌ ده‌ره‌وه‌ی كه‌مپه‌كانن.
سەبارەت بە ئاوارەکانی سوریا شاکر یاسین ڕایگەیاندووە، له‌ مانگی ته‌موزی ٢٠١٥ تا ئێستا سێ هه‌زار په‌نابه‌ری كوردی سوریا بۆ شاری كۆبانێ گه‌ڕاونەتەوه‌، كه‌ پاش رووداوه‌كانی سوریا ٢٤٩ هه‌زار په‌نابه‌ری ئه‌و وڵاته‌ روویان كردۆته‌ هه‌رێمی كوردستان و ٤٠% له‌و په‌نابه‌رانه‌ له‌ ناو كه‌مپه‌كان ده‌ژین كه‌ نۆ كه‌مپ بۆ ئه‌و په‌نابه‌رانه‌ دروستكراون و ٦٠% دیكه‌ش له‌ ده‌ره‌وه‌ی كه‌مپه‌كان نیشته‌جێبوونه‌.
