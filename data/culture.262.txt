لەم نووسینەدا هەوڵ دەدەین ،لەڕوانگەی مارکسیزمەوە قسە ،لەسەر دەوڵەت و دروسکردنی دەوڵەت بکەین ،کەلەئێستادا کۆمەڵگای کوردی زیاتر بەخۆیەوە سەرقاڵکردووەو ،هەموو بزووتنەوەسیاسیەکان قسەی لەبارەوە دەکەن و تیئۆرداتاشینی بۆ دەکەن و لەڕوانگەی پێگەو مەکانەی خۆیانەوە ڕوانگەی خۆیان بەیان دەکەن .
پرسیارە گرنگەکەئەوەیە خەلکی کوردستان بەشوێن چی جۆرە دەوڵەتێکەوەیە،یان دەوڵەت ئەو چوارچێوەیەیە ،کەماف و ئازادیەکانی خەڵکی کوردستانی تیا فەرهەم دەبێت ،یان دەوڵەت وەسیلەیەکە بەدەست چینەباڵاکان و دروسکردنی چوارچیوەیەکە بۆ مانەوەی دەسەڵاتی بۆرژوازی بەردەوام بوونی چەوساندنەوەی چینایەتی بەناوی ئاشتی کۆمەلایەتی .
لینین ،لەبەرامبەر ئەو جۆرە دیدە بۆ دروسکردنی دەوڵەت زۆر وورد شیکاری کردوەو ئەو ئامانجەی بۆرژوازی ڕوونکردوەتەوە ،کەبۆژوازی ئامانجی لەدروسکردنی دەوڵەت چی یەو ،بۆ دەیەوێت لەژێر پەرچەمی دەوڵەت دا درێژە بە چەوساندنەوەی چینایەتی بدات و بەردەوامی بدات ،بەدەسەڵاتی ستمگەری خۆی و دابین کردنی مانەوەی لەژێرناوی دەوڵەت و ئاشتی کۆمەڵایەتی و لەوبارەیەوە دەڵێت(تێکۆشان لەپێناوی ڕزگاری جەماوەری زەحمەتکێش لەژێرکاریگەری بۆرژوازی بەشێوەیەکی گشتی و بۆرژوازی ئیمپریالستی بەشێوەیەکی تایبەتی.بەبێ تێکۆشان لەدژی خورافەی ئیمپریالستی سەبارەت بەدەوڵەت مەحاڵە).
تیڕوانینی ئیمپریالستی و بۆرژوازی ناسیونالستی بۆ دروستکردنی دەوڵە ،جگە لەفریودانی خەڵک و خۆشباوەڕکردنیان بەوەی هۆکاری جەوساندنەوەیان نەبوونی دەوڵەتە ،لەکاتێک دا دەوڵەت چوارچیوەیەکە بۆپاراستین و مانەوەی دەسەلاتی بۆرژوازی قەومی و هیچ شتێک بە کریکاران و مافەکانیان نابەخشێت ،جگە لە کۆیلەبوونی زیاتر و مانەوەی زنجیرەکانی چەوساندنەوە.
بیریارانی مارکسیزم زۆر بەڕوونی قسەیان لەبارەی دەوڵەتی قەومی کردوەو ،بەڕۆشنی مەهامی دەوڵەتێک ،کەبۆرژوازی قەومی ئیمپریازم مەبەستیانە ڕوونکردوەتەوە،کەمەهامی کرێکاران چی یە لەبەرامبەر هاتوهاواری بۆرژوازی بۆدروسکردنی دەوڵەتی قەومی چی یە .
مارکس و ئەنگلس و بڕوایان وایە دەوڵەت ئورگانی باڵای دەسەلاتی چینایەتیە وئۆرگانی چەوساندنەوەی چینێکە بەسەر چینێکی ترەوە،بۆ بەدیهێنانی نیزامێک ،کەبەریەکەوتنە چینایەتیەکان خاودەکاتەوە،ئەم چەوساندنەوەیە بە یاسا ئەسڕێتەوە و جێگیری ئەکات.بەبۆچوونی سیاسەتمەدارانی ووردەبۆرژوازی ،نیزام بەتەواوی ماناکەی یانی،ئاشتی نێوان چینەکان .
بوونی دەوڵەت ،پارێزەری نیزامی چینایەتی یەو ،بەردەوام دەسەڵاتی بۆرژوازی بەرگری لەمانەوەی خۆیی و بەردەوام بوونی دەسەڵاتی سەرو خەڵک دەکات ،بۆ ئەم بەبەستەش چەندین دامو دەزگای سەرکوتگەری دروسکردوە،پۆلیس و ئاسایش و دەزگا ئیستیخبارایتەکان ،کەکاریان چاودێری کردنی تەواوی تاکەکانی کۆمەڵگاو هەموو دەنگە ناڕازیەکان ،بەو نیزامەی سەرو خەلک ،جگە لەبوونی هێزی چەکدارو زیندان .
بۆیە دەوڵەت هیچ کاتێک ،لەخزمەتی چینی کرێکارو زەحمەتکێش دا نەبوەو نابێت ،ئەوانەی دەوڵەت وەک ئەفسانەی خۆشگوزەرانی بەخەڵک دەناسێنن ،بۆرژاوزی و ووردە بۆرژوازی و نووسەران و تیئۆریسۆنانی سەربەو ڕەوتەن ،کەبەردەوام کاریان بۆ دامەزارندی دەسەڵاتی سەروخەڵک و بەدەست هێنانی ئیمتیازی زیاترە.
لەڕوانگەی ئەو چەند دێڕەوە قسەیەکیش ،لەسەر گاڵتەجاری بۆرژوازی کوردو مەسەلەی دەوڵەت و رێفراندۆمی گاڵەتەجاری بۆرژوا ناسیونالیزمی کوردەکەین و متەوەهم بوونی بەشێک لەکۆمۆنیستەکان و خۆشخەیاڵیان بەو
ئەوەی سەرانی مافیای کوردایەتی بانگەشەی بۆ دەکەن جگە لەبەرژەوەندی مانەوەی خۆیان باڵادەستی سەپاندن بەسەر کۆمەڵگادا و بەردەوام بوونی لغاوکردنی تاکەکانی کۆمەڵگا شتێکی تر نی یە .ئیدیعاکەرانی دەوڵەت ،هەمیشە واپیناسەی ژیان و گوزەران و نەبوونی پێداویستیەکان دەکەن ،کەئەمە لەنەبوونی دەوڵەتەوەیە ،لەکاتێک دا دروست پێچەوانەکەی راستە ،چونکە دەوڵەتی بۆرژوازی ئامانجی سەرکوتی کۆمەڵگاو ئینسانەکانی یەتی و بۆ ئەو مەبەستەش چەندین دامەزراوەی سەرکوتگەری دروستکردوە ،کەتەنها کاریان پاراستنی ئەو دەسەڵاتی دەوڵەتە سەرکوتگەرەیە ،هەڵبەت ئەوە بۆ تەواوی دەوڵەتە بۆرژوازی و سەروخەڵکیەکان ڕاستە ،لەباتی ئینسانەکان و ماف و ئازادیەکانیان موقەدەس بێت ،دەسەڵات و سەرکردەکانی دەسەڵات و دەوڵەت موقەدەس دەبن و هیچ هێزێک نابێت دژی کردەوە هۆڤیەکانیان بوەستێت ،چونکە خودبەخود دەبێتە دژی پیرۆزیەکانی دەوڵەت و سەرکردەکانی ،بۆیە لەباشترین حاڵەتی دا دەوڵەت بۆ لغاوکردنی دەنگە ناڕەزایەتیەکان و پارێزگاری کردنە ،لەدەسەڵاتی سەروخەڵک .
لینین لەوبارەیەوە بەهێنانەوەی قسەکانی ئەنگلس زۆر دروست باسی دەوڵەتی بۆرژوازی دەکات ،کەئامانجی ئەو دەوڵەتە تەنها بۆلغاوکردنی خەڵکە و دەڵێت (دەوڵەت بەهێزترین چینی باڵادەستی ئابورییە ،کەبەهۆی دەوڵەتەوە،دەبێتە خاوەنی دەسەڵاتی سیاسیش و لەم ڕێگەیەوە هۆگەلی نوێ بۆسەرکوت ووەبەرهێنانی چینی ستەمکێش بەدەست دەهێنی).
دەوڵەت پەرچەمێکی شەرعیە بۆ بەردەوام بوونی چەوساندنەوەو سەرکوتکردنی چینی کرێکارو قوڵکردنەوەی زیاتری هەژاری و نەداری بۆ زۆرینەی کۆمەڵگاو ،دابین کردنی ژیانی شاهانە بۆ دەوڵەت مەداران .
ئەوەی سەرانی مافیای کوردایەتی ئێستا لەژێر پەرچەمی گاڵتەجاری رێفراندۆم و مژدەی دەوڵەت سەربەخۆ ڕمڵی بۆ لێدەدەن ،جگە لەوەی لەهەموو ئاستەکاندا دووچاری شکستی سیاسی و مۆڕاڵی بوون و ٢٦ساڵە خەریکی دزی و تاڵانی وپێشێل کردنی مافەکانی خەڵکی کوردستانن و هەموو ئەمەشیان لەژێر پەردەی نەبوونی دەوڵەتی سەربەخۆ شاردوەتەوە.ئێستا کە تەواوی سیناریۆکانیان ئاشکراو ڕوونە ئیتر جارێکی تر بایانداوەتەوە بەڵای گاڵتەجاری ریفراندۆم و دەوڵەتی سەربەخۆ ،کەتەنهاو تەنها مەبەست مانەوەی خۆیان و بەردەوام بوونی دزی و گەندەڵی و تاڵانیەکانیان .ئەگەرنا ئەم دەسەڵاتە مافیایەی سەرانی بۆرژوازی کوردی ٢٦ ساڵە حاکمی موتڵەقن و خاوەنی هەموو ئەو دەزگا سەرکوتکەرانی دەوڵەتانن و بەهەمان شێوەی دەوڵەتە ناسیونالستەکان سەرکوتی ئازادیان کردوەو تیرۆریان کردوەو ،یاسایان ،لەپێناوی مانەوەی خۆیان بەکارهێناوە ،جگەلەوەی خاوەنی دیوەخان (پەڕلەمان) وحکومەت و دەزگاکانی ئاسایش و پۆلیس و هەوالگری و جەیش بوون ،جگە لەفرۆشتنی نەوت و سەندنی باج و خەراج …هتد.
ئیتر دەوڵەتی بۆرژوازیش هەرئەوەی هەیە کەئامەنە هەیانەوە،ئیتر دەبێت بانگەشەی دروسکردنی دەوڵەت و گاڵتەجاڕی ئەو گاڵتەجاڕیەی سەرانی مافیای کوردایەتی دەستیان داوەتی و رمڵی بۆ لێدەدەن ،بەشێک لەکۆمۆنیستەکانیشیان متەوەهم کردوە بەوەی ئەمانەدەوڵەت دروست دەکەن و ستەمی میللی کۆتایی پێدەهێنێت .
هەڵبەت داخڵ بوونی کۆمۆنیستەکان بەپڕۆسەی گاڵتەجاڕی سەرانی مافیای کوردایەتی و خەونی بەدەوڵەت بوونی ئەم دەسەڵات مافیاگەریە ،جگە لە تێنەگەیشت لەدیدی مارکس و مارکسیزم هیچی تر نی یە .
دەبێت ئەوش بلین لەکوێ دا مارکس پشتیوانی لەدەوڵەتی بۆرژازی کردوەو ،تابەشێک لەکۆمۆنیستەکان بچنە ژێر ئەو تەرحەی سەرانی مافیای کوردایەتی و خۆش باوەربن بەگالتەجاڕی رێفراندۆمی سەرانی مافیای کوردایەتی و ئارگۆمێنتێکی مارکسیمان بۆبکەن بەبەڵگەی ڕاستی ئەو هەڵوێستەیان .
