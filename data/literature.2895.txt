سڵێمان پێغه‌مبه‌ر مێرووله‌یه‌كی دیت، زۆر به‌له‌ز و هه‌ڵپه‌ خه‌ریكه‌ گلأ له‌ دامێنی چیایه‌كی به‌رزه‌وه‌ ئه‌گوێزێته‌وه‌.
لێی پرسی: چیته‌ وا شه‌كه‌تی؟ گوتی: دڵم له‌سه‌ر مێرووله‌یه‌كه‌و په‌ڵپی لێ به‌ستووم هه‌تا ئه‌و كێوه‌ی بۆ نه‌گوێزمه‌وه‌، مێردم پێ ناكا.
سڵێمان گوتی: هه‌ی هه‌ژاری چاره‌ڕه‌ش!
خۆ ئه‌گه‌ر سه‌د هه‌زار ساڵیشت ته‌مه‌ن مابێ، هێشتا هه‌زاریه‌كی ئه‌م كه‌ژه‌ت پێ له‌ به‌ین ناچێ.
مێروو گوتی: قوربان له‌ ئاینی دڵداراندا لێكدانه‌وه‌ دروست نییه‌!
سڵێمان پێغه‌مبه‌ر مێرووله‌یه‌كی دیت، زۆر به‌له‌زو هه‌ڵپه‌ خه‌ریكه‌ گلأ له‌ دامێنی چیایه‌كی به‌رزه‌وه‌ ئه‌گوێزێته‌وه‌.
لێی پرسی: چیته‌ وا شه‌كه‌تی؟ گوتی: سبه‌ینێ ماره‌ی مێرووله‌یه‌ك ئه‌بڕم، په‌ڵپی لێ گرتووم هه‌تا ئه‌و كێوه‌ی بۆ نه‌گوێزمه‌وه‌، مێردم پێ ناكا.
سڵێمان گوتی: هه‌ی هه‌ژاری چاره‌ڕه‌ش!
خۆ ئه‌گه‌ر سه‌د هه‌زار ساڵیشت ته‌مه‌ن مابێ، هێشتا هه‌زاریه‌كی ئه‌م كه‌ژه‌ت پێ له‌ به‌ین ناچێ.
مێروو گوتی: قوربان له‌ ئایینی دڵداراندا لێكدانه‌وه‌ باش نییه‌!
سڵێمان پێغه‌مبه‌ر مێرووله‌یه‌كی دیت، زۆر به‌له‌ز و هه‌ڵپه‌ خه‌ریكه‌ گلأ له‌ دامێنی چیایه‌كی به‌رزه‌وه‌ ئه‌گوێزێته‌وه‌.
لێی پرسی: چیته‌ وا شه‌كه‌تی؟ گوتی: سبه‌ینێ بووك ئه‌گوێزمه‌وه‌، په‌ڵپی لێ گرتووم هه‌تا ئه‌و كێوه‌ی بۆ نه‌گوێزمه‌وه‌، نایێته‌ كه‌ژاوه‌ی بووكێنییه‌وه‌ له‌گه‌ڵم.
سڵێمان گوتی: هه‌ی هه‌ژاری چاره‌ڕه‌ش!
خۆ ئه‌گه‌ر سه‌د هه‌زار ساڵیشت ته‌مه‌ن مابێ، هێشتا هه‌زاریه‌كی ئه‌م كه‌ژه‌ت پێ له‌ به‌ین ناچێ.
مێروو گوتی: قوربان له‌ ئایینی دڵداراندا لێكدانه‌وه‌ خۆش نییه‌!
سڵێمان پێغه‌مبه‌ر مێرووله‌یه‌كی دیت، زۆر به‌له‌ز و هه‌ڵپه‌ خه‌ریكه‌ گلأ له‌ دامێنی چیایه‌كی به‌رزه‌وه‌ ئه‌گوێزێته‌وه‌.
لێی پرسی: چیته‌ وا شه‌كه‌تی؟ گوتی: مناڵ ورده‌ نانی گه‌ره‌كه‌...
سڵێمان پێغه‌مبه‌ر مێرووله‌یه‌كی دیت، زۆر به‌له‌ز و هه‌ڵپه‌ خه‌ریكه‌ گلأ له‌ دامێنی چیایه‌كی به‌رزه‌وه‌ ئه‌گوێزێته‌وه‌.
لێی پرسی: چیته‌ وا شه‌كه‌تی؟ گوتی: چی بكه‌م، به‌م بێ مه‌عاشییه‌ كار نه‌كه‌م، مه‌گه‌ر له‌ برسان وه‌ك سه‌گ بتۆپم...
