ویبسایتی رۆژهەڵاتی ناڤین بڵاویكردووەتەوە" كەسەرۆكی پەرلەمانی ئەوروپا مارتن شۆلتز بووە لایەنگری بێ هیواكان سەبارەت بە پابەند بوونی توركیا بە بەهاكانی ئەوروپا لە بەرێوەبردنی دەوڵەتدا رایگەیاند" تێبینی ئەوە دەكەین توركیا بە سەركردایەتی ئەردۆگان بەرەو تاكڕەوی دەڕوات.
شۆلتز درێژەی پێدا كە یەكێتی ئەوروپا ناچارە بە سادەیی ئەوە بۆ ئەردۆگان روونبكاتەوە، كە رازی نینە بەوەی دەسەڵات لەژێر دەستی تاكە كەسێك بێت.
لە پەراوێزی لوتكەی جیهانی كاری مرۆڤایەتی كە لە ئەستەمبۆل بەسترا، راوێژكاری ئەڵمانیا ئەنجیلا مێركل هەڕەشەی توندی ئاراستەی ئەردۆگان كرد و گوتی" توركیا دەبێ پابەندبێ بە جێبەجێكردنی داواكارییەكانی ئەوروپا بۆڤیزا هەڵوەشاندنەوە،كە ۷۲ خاڵە، پێش دەستپێكردنی گفتوگۆكان لەگەڵ مێركل راوێژكارەكانی ئەردۆگان دوپاتی ئەوەیان كردەوە كە هەڵوێستی ئەنقەرە توند دەبێ.
یەگیت بۆلوتی راوێژكاری ئەردۆگان بۆ كەناڵی( تی ئار تی ) دوا و گوتی" لەوانەیە وڵاتەكەی هەموو رێككەوتنە مۆركراوەكان لەگەڵ یەكێتی ئەوروپا بە رێككەوتنی یەكێتی گومركییشەوە بوەستێنێ، ئەگەر ئەوروپا بە دوو پێوانەیی مامەڵە لەگەڵ ئەنقەرە بكات، ئەمەش مانای ئەوەیە مانگی هەنگوینی پەیوەندییەكانی هەردوولا كۆتایی هات.
