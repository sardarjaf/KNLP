بە بەشداری هەزاران هەواداری، پاش نیوەڕۆی ئەمرۆ هەینی، مەراسیمی ماڵئاوای لە تەرمی ئەفسانەی بۆکسێنی جیهان محەمەد عەلی کلای لە زێدی خۆی ' لوی وێل'  لە ویلایەکی 'کنتاکی' وڵاتە یەکگرتووەکانی ئەمریکا بەڕێوەدەچێت.
ئەو ئۆتۆمبێلەی تەرمی کلای هەڵگرتبوو، بە تەنیشی هەزاران کەسەوە تێدەپەڕی کە نیگەرانی و پەرۆشی هەموو گیانی گرتبوون، بە دەنگی بەرز ناوی ئەفسانەی بۆکسێنی جیهانییان دەوتەوە " عەلی، عەلی گەورە .. سوپاس بۆ هەموو یادەوەرییەکانت".
کەرنەڤاڵی بەخاکسپاردنی تەرمی محەمەد عەلی کلای، بە هۆی قەرەباڵغی شەقامەکانەوە کە هەواداەکانی تەنیبوویان کاتژمێرێک درەنگتر لە کاتی دیاریکراو گەیشتە ئارمگاکەی کلای.
کەرنەڤاڵەکە بە تەنیشت خانووی منداڵیی کلایدا تێپەڕی و دوایی چوویە بەردەم سەنتەری رۆشنبیری کلای و دواتریش بە سەنتەری میراتی ئەفریقی-ئەمریکی و بلواری محەمەد عەلی کلایدا تێپەڕ بوو.
رۆژی هەینی ڕابردوو 3ی حوزەیرانی 2016 محەمەد عەلی کلای ئەفسانەی بۆکسێنی جیهانی لە تەمەنی 74 ساڵیدا کۆچی دوایی کرد.
وێڵ سمیس ئەستێرەی هۆڵیۆد کە رۆڵی کلای بینیووە لە فیلمی " عەلی" دا و لێنۆکس لۆیس پاڵەوانی پێشتری بۆکسێن لە سەر ئاستی تەنی قورسی جیهان لەو کەسانە بوون کە تەرمی محەمەد عەلی کلاییان هەڵگرتبوو.
مەراسیمی ماڵئاوای محەمەد عەلی کلای لە یەکێک لە گەورەترتین سەنتەرە وەزرشییەکانی شارەکە بەڕێوە دەچێت کە بیل کلینتۆن سەرۆک کۆماری پێشووتری ئەمریکا و مەلیک عەبدوڵلا پاش ئەردەن و دەیان کەسایەتی جیهانی و خانەوادەی کلای بەڕێوەدەچێت.
لە مەراسیمی نوێژی سەر تەرمەکەی کلایدا زیاتر لە 14 هەزار کەس لەوانەش رەجەب تەیب ئەردۆغان سەرۆک کۆماری تورکیا، جێسی جاکسۆن چالاکوانی مەدەنی، یوسف ئیسلام (هونەرمەندی ئیسلامی جیهانی) و حەمزە یوسف بانگخوازی جیهانی ئیسلامیی بەەشدارییان کرد.
كازیه‌‌س مارسیلوس كلای ناسراو به‌محه‌مه‌د عه‌لی كلای ساڵی 1942 له‌ شاری لویسڤیڵ له‌ولایه‌تی كێنتوكی ئه‌مریكا له‌دایك بوه‌، له‌ته‌مه‌نی 18 ساڵیدا به‌شداری یارییه‌كانی ئۆڵۆمپی كردوه‌ و مه‌دالیای زێری به‌ده‌ست هێناوه‌، له‌ یارییه‌كانی ئۆڵۆمپی 1996دا شه‌ره‌فی داگیرساندنی ئاگری ئۆلۆمپی پێدراو وه‌ك نیشانه‌یه‌ك بۆ به‌ره‌نگاربوونه‌وه‌ی ره‌گه‌زپه‌رستی مه‌دالیایه‌كی زێڕی پێبه‌خشرا.
كلای 1963 چووه‌ته‌سه‌ر ئاینی ئیسلام‌و ناوی خۆی گۆڕی به‌ محه‌مه‌د، زیاتر به‌ناوی موحه‌مه‌د عه‌لی كلای ناوبانگی ده‌ركرد له‌جیهاندا.
پاركینسۆن، نه‌خۆشییه‌كی درێژخایه‌نی كۆئه‌ندامی ده‌ماره‌و به‌هۆیه‌وه‌ نه‌خۆشه‌كه‌ توشی له‌رزینی جه‌سته‌و ره‌قبوونی ماسولكه‌ ده‌بێت‌و توانای ئه‌نجامدانی جووڵه‌ی وردو خێرای به‌ ته‌واوی كه‌مده‌بێته‌وه‌و له‌گه‌ڵ تێپه‌ڕینی كاتدا حاڵه‌ته‌كه‌ی خراپتر ده‌بێت.
محه‌مه‌د علی كلای داهێنه‌ری شێوازێكی نوێی بۆكسێن بوو، باڵای 191 سانتیم بوو كه‌ باڵایه‌كی زۆر گونجاوه‌ بۆ یاریزانی بۆكسێن.
محه‌مه‌د علی كلای له‌ساڵی 1967دا خرایه‌ زیندانه‌وه‌ به‌هۆی ئاماده‌نه‌بوونی بۆ خزمه‌تكردنی سوپای ئه‌مه‌ریكی‌و به‌شدارینه‌كردنی جه‌نگی ئه‌مه‌ریكا-ڤێتنام.
كلای له‌لایه‌ن جیهانی وه‌رزشییه‌وه‌ به‌ باشترین یاریزانی مێژووی بۆكسێن ده‌ناسرێت، له‌ژیانی وه‌رزشیدا 61 یاری بردۆته‌وه‌و ته‌نها 5 جار دۆڕاوه‌و هیچ كات به‌رامبه‌ر نه‌بووه‌.
