ئەندامی كۆمیتەی بەڕێوەبەری پارتی كرێكارانی كوردستان رایدەگەیەنێت كۆبانێ قەڵای بەرخۆدانە و بۆ تۆڵەكردنەوەی ئەو كۆمەڵكوژیەش هەرچی پێویست بێت ئەنجامی دەدەن
قەرەیلان رایدەگەیەنێت، كۆمەڵكوژی كۆبانێ هەموو لایەكمانی غەمگین كرد، بەڵام دڵنیایی بەخەڵكی شارەكە دەدەین كە خوێنی شەهیدانی كۆبانێ بەفیڕۆ ناڕوات و بۆ تۆڵەكردنەوەی ئەو كۆمەڵكوژیە هەرچی پێویست بێت ئەنجامی دەدەن.
ئاماژە بەوەشدەكات، كە لە دوولاوە هێرش كراوەتە سەر كۆبانێ، سەرەتا گروپێك لە توركیاوەو گروپێكی دیكە لەجەرابلوسەوە چوونەتە ناو كۆبانێ و لەو بارەیەوە پەیوەندی و هەماهەنگی باشیان هەبووەو لە خاڵێكدا گەیشتونەتە یەك و چوونەتە نێو شارەكە.
