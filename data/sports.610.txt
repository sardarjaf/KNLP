 یانەی بایرن میونشنی ئەڵمانی و یۆپ هاینكسی راهێنەری، هەواڵێكی خۆشیان پێگەیشت پێش یاری داهاتویان لەبەرامبەر هانۆڤەر لەهەفتەی 14ی بۆندس لیگا، راپۆرتە رۆژنامەوانییەكانی ئەڵمانیا بڵاویانكردەوە: هەریەكە لەتۆماس مۆلەر و رافینیای یاریزانانی یانەی بایرن میونشن لەپێكانەكانیان چاك بوونەتەوە و لەگەڵ یانە باڤاریەكە بەشێوەیەكی ئاسایی بەشدارییان لە تەواوی راهێنانەكان كرد، لای خۆیەوە رۆژنامەی بێڵدی ئەڵمانی ئاشكرایكرد: تۆماس مۆلەر بەتەواوی راهێنانەكانی ئەنجامداوە و بۆ یاریەكەی هانۆڤەر ئامادەیە، بەهەمان شێوە رافینیاش دەتوانێت بەشداری لەو یاریە بكات، یانەی بایرن میونشن بەهۆی پێكانەوە تواناكانی ژمارەیەكی زۆری یاریزانەكانی لەدەستداوە بەجۆرێك هەریەكە لە مانوێل نۆیەری گۆڵچی و فرانك ریبیری و تیاگۆ ئەلكنتارا و ئارین رۆبن و داڤید ئالابا و خامیس رۆدریگیز و خوان بیرنات لەریزەكانی ئەو یانەیە دووركەوتونەتەوە و ئەوەش كێشەی بۆ یۆپ هاینكسی راهێنەر دروستكردووە و، شەممەی رابردووش لەهەفتەی 13ی بۆندس لیگا یانەكە بۆ یەكەمجار لەژێر سەرپەرشتی ئەو راهێنەرە بەگۆڵێك بەرامبەر بە 2 گۆڵ لەبەرامبەر یانەی بوروسیا مونشن گلادباخ روبەروی شكست بۆوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
