فه‌رمانده‌كانی‌ پێشمه‌رگه‌ له‌میحوه‌ری‌ باشوری‌ كه‌ركوك دوای‌ سه‌ردانی‌ ئارامگه‌ی‌ سه‌رۆك مام جه‌لال و دانانی‌ تاجه‌ گوڵینه‌ی‌ ڕێزو وه‌فا، سه‌ردانی‌ ماڵی‌ سه‌رۆك مام جه‌لال-یان له‌ده‌باشان كردو له‌لایه‌ن خاتوو هێرۆ ئیبراهیم ئه‌حمه‌دو شێخ لاهورو سیروانی‌ كوێخا نه‌جیم پێشوازیان لێكرا.
ئه‌مڕۆ 10ی‌ تشرینی‌ یه‌كه‌می‌ 2017 فه‌رمانده‌كانی‌ پێشمه‌رگه‌ له‌میحوه‌ری‌ باشوری‌ كه‌ركوك سه‌ردانی‌ ئارامگه‌ی‌ سه‌رۆك مام جه‌لال-یان له‌شاری‌ سلێمانی‌ كردو دوای‌ دانانی‌ تاجه‌ گوڵینه‌، به‌ڵێنیاندا له‌سه‌ر ڕێبازه‌كه‌ی‌ مام به‌رده‌وامبن.
دواتر فه‌رمانده‌كانی‌ پێشمه‌رگه‌ بۆ گه‌یاندنی‌ هاوخه‌می‌، سه‌ردانی‌ ماڵی‌ سه‌رۆك مام جه‌لال-یان له‌ده‌باشان كردو له‌لایه‌ن خاتوو هێرۆ ئیبراهیم ئه‌حمه‌د هاوژینی‌ مام جه‌لال و ئه‌ندامی‌ مه‌كته‌بی‌ سیاسی‌ و بافڵ تاڵه‌بانی‌ لێپرسراوی كاروباری دژایه‌تی تیرۆرو شێخ لاهور به‌رپرسی ئاژانسی پاراستن و زانیاری – زانیاری و سیروانی‌ كوێخا نه‌جم ئه‌ندامی‌ سه‌ركردایه‌تیه‌وه‌ پێشوازیی كران.
له‌و سه‌ردانه‌دا، فه‌رمانده‌كانی‌ پێشمه‌رگه‌ كه‌ وه‌ستا ڕه‌سوڵ فه‌رمانده‌ی‌ میحوه‌ری‌ چواری‌ هێزه‌كانی‌ پێشمه‌رگه‌ له‌باشوری‌ كه‌ركوك سه‌رۆكایه‌تی‌ ده‌كرد، به‌ناوی‌ سه‌رجه‌م هێزه‌كانی‌ پێشمه‌رگه‌وه‌ پرسه‌و سه‌ره‌خۆشی‌ گه‌یانده‌ خانه‌واده‌ی‌ سه‌رۆك تاڵه‌بانی‌ و جه‌ختیكرده‌وه‌، "به‌رده‌وامده‌بین له‌سه‌ر ڕێبازه‌كه‌ی‌ سه‌رۆك مام جه‌لال و پێشمه‌رگه‌یه‌كی‌ به‌وه‌فای‌ ئه‌و ڕێبازه‌ ده‌بین".
