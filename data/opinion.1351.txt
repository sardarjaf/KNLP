كورد میلله‌تێكی غه‌درلێكراو داگیركراو, پڕۆسه‌ی تاواندنه‌وه‌ی(زمان,كه‌لتوور,جوگرافیا ) له‌لایه‌ن ده‌وڵه‌تانی كه‌ كوردیان به‌سه‌ر دابه‌شكراوه‌وده‌وڵه‌تانی دونیاش بێ‌ ده‌نگ به‌ڵام كورد وه‌ك میلله‌ت له‌ئاستی تاك و ئاستی عه‌شیره‌ت و رێكخراوحیزب و ڕۆشه‌نبیرانی خه‌باتی كردووه‌وبه‌رگه‌ی گرتووه‌ له‌هه‌ر قۆناغێك له‌ قۆناغه‌كان شێوه‌ی جیاجیای هه‌بووه‌,سه‌ره‌تایی خه‌باتی كورد بۆمافه‌كانی شێوه‌یه‌كی ناوچه‌یی و عه‌شیره‌تگه‌ری و سه‌رۆك هۆز سه‌ركردایه‌تی كردووه‌ دووربووه‌ له‌ ڕاكێشانی هه‌ست و سۆزی تاكی كورد له‌ڕوویی نه‌ته‌وه‌یی , زۆربه‌ی خه‌بات و هه‌ڵسانه‌وه‌و شۆڕشه‌كانی كورد له‌ سه‌ده‌كانی (18) تاكو سه‌ره‌تایی سه‌ده‌ی (19) هه‌ست وكاریگه‌ری ئاینی و (هۆگری- ئینتما ) بۆ عه‌شیره‌ت و سه‌رۆك عه‌شیره‌ت بووه‌ به‌ڵگه‌ش به‌نه‌مانی عه‌شیرت و سه‌رۆك عه‌شیره‌ت خه‌بات و شۆڕشه‌كان كپده‌بن و نامێنن وبه‌رده‌وامی نییه‌.خه‌باتی كورد بۆبه‌رگریكردن و به‌رگه‌ گرتن له‌سه‌ده‌ی (19) وه‌ تاكو ئێستا شێوه‌یه‌ك له‌خه‌باتی ڕێكخراو له‌چوارچێوه‌ی (پارت-حیزب) ڕۆلی بینیوه‌ كاریگه‌ری خۆیی هه‌بووه‌ بۆ ڕزگاری و مافه‌ڕه‌واكانی كورد كه‌ئه‌و ئه‌زموونه‌ی باشووری كوردستانی لێ‌ به‌رهه‌م هاتووه‌ كه‌ (حكومه‌ت و هه‌رێمی كوردستان) كه‌ چه‌نده‌ها حیزب و لایه‌نی سیاسی تێدا به‌شدارن.
ئه‌و حیزب و لایه‌نه‌سیاسیانه‌ی باشوری كوردستان پاش به‌ده‌ستهێنانی ئه‌م ئه‌زموونه‌ تووشی ئه‌زموونی (ململانێی یه‌كتر) و(دژایه‌تی یه‌كتر) كه‌چی پێشتر خه‌بات بۆ كورد بوو به‌ڵام ئێستا خه‌بات بۆ حوكمڕانی و ده‌ست به‌سه‌ر داگرتنی ده‌سه‌ڵات ده‌كه‌ن.له‌پاش ڕاپه‌ڕینی(1991) دووحیزبی دیار كه‌له‌پێش ڕاپه‌ڕینیش ڕۆلی به‌رچاویان هه‌بووه‌ تاكو ئێستا ڕۆلیان هه‌یه‌و ڕكابه‌ری یه‌كه‌من یۆ گه‌یشتن به‌ ده‌سه‌ڵات له‌ كوردستان ئه‌ویش (یه‌كێتی نیشتمانی كوردستان) و(پارتی دیموكراتی كوردستان).
یه‌كێتی, خۆیی وه‌ك حیزبێكی دیموكرات وكراوه‌ پیشانداوه‌ و بوونی باڵباڵین و جیابوونه‌وه‌ی كه‌سانێك و دامه‌زراندنی حیزبێكی تر كه‌ ئه‌مه‌ش ئه‌نجامی كراوه‌یی و دیموكراتی نه‌بووه‌ به‌ڵكو ناتوانێ‌ خۆیی ڕابگرێ‌ به‌تۆكمه‌یی و جۆرێك له‌ غرووری هه‌بوو به‌تایبه‌ت به‌رامبه‌ر(پارتی) داینابوو گه‌ر پارتی له‌ناویش نه‌بات به‌ فشه‌ زه‌عیفی ده‌كات هه‌ر حیزبی یه‌كه‌میش ده‌بێت له‌ كوردستان كه‌چی پێچه‌وانه‌ی ده‌ركه‌وت له‌ حاڵی حازر, یه‌كێتی وای لێهاتووه‌ گه‌ر له‌گه‌ڵ پارتی هاوپه‌یمان نه‌بێ‌ به‌ره‌و توانه‌وه‌ ده‌چێت یان سه‌نگێكی ئه‌وتۆیی نابێت به‌ڵام (پارتی) ڕۆژ به‌ڕۆژ به‌ره‌و به‌هێزی و قه‌ڵه‌وی هه‌نگاو ده‌نێت زۆر بێمنه‌تانه‌ به‌رامبه‌ر هه‌موو حیزبه‌كان ئه‌وه‌ی بیه‌وێ‌ ده‌یكات ئێستاش هه‌ر خۆیی زاڵه‌و حوكمداره‌و( سوپه‌ره‌), بۆچ؟ (پارتی) له‌سه‌ره‌تایی دامه‌زراندنیه‌وه‌ یه‌ك خێزان و بنه‌ماڵه‌ حوكمڕان و كۆنتڕۆلی (پارتی) ده‌كات كه‌خه‌باتی ئه‌م بنه‌ماڵه‌یه‌ (100) زیاتره‌ له‌ خه‌بات بۆ كوردایه‌تی كه‌ ئه‌مه‌ خاڵی به‌هێزی (پارتیه‌).پارتی(70) ساڵ ته‌مه‌نی هه‌یه‌و بێ كێشه‌وگیروگرفت بووه‌ له‌ناوخۆیی حیزبه‌كه‌ی كه‌چی حیزبه‌كانی تر له‌به‌ر كێشه‌ ناوخۆیه‌كانیان به‌ره‌و بێهێزی ده‌ڕۆن ناتوانن وه‌ك (پارتی) زاڵبن به‌سه‌ر كێشه‌كان.
(پارتی) قه‌ڵه‌وبووه‌و زه‌عیف نابی!وه‌زعی دارایی ومادی زۆر بووه‌وزۆر زه‌حمه‌ته‌ به‌و ئاسانیه‌ (پارتی) له‌ لوتكه‌ غلۆربیته‌وه‌.هۆكاری ئه‌م لوتكه‌ی (پارتی) به‌پله‌ی یه‌ك به‌ڕێز (مسعود بارزانی) وه‌ك (سوپه‌رمان , Super Man) له‌ هه‌رێمی كوردستان و وه‌ك سه‌ركرده‌یه‌كی دیارو سه‌رۆكی هه‌رێم له‌ ئاستی نێو ده‌وڵه‌تیش یه‌كه‌م سه‌ركرده‌ی كورده‌ به‌شێوه‌ی فه‌ڕمی كۆنتاك و په‌یوه‌ندی وڵاتان له‌ڕوویی سیاسی ودبلۆماسی ڕاسته‌وخۆیان هه‌یه‌له‌ گه‌ڵی, حیزبه‌كانی تر هیچیان پێناكرێ‌ بێ‌ (پارتی) ئه‌وه‌ واقیعه‌ له‌ كوردستان , خه‌ڵكی كوردستان هه‌موو ده‌زانن ئێستا (مسعود بارزانی) وه‌ك (سوپه‌رمانێك) كاریگه‌ری خۆیی له‌سه‌ر كێشه‌كانی كوردستان وخه‌ڵكی كوردستان هه‌یه‌.
له‌ناو (پارتی) سوپه‌رمانی تریش هه‌ن كه‌له‌پێش چاوی خه‌ڵك دیارن وجێگه‌ی خۆیان ده‌كه‌نه‌وه‌ له‌نێو خه‌ڵك ئه‌ویش به‌ڕێزان (نێچیرڤان بارزانی) و (مه‌سروو بارزانی) كه‌ دوو سوپه‌ر مانی ترن له‌ناو (پارتی) ته‌نانه‌ت له‌ كوردستانیش , وه‌(پارتی) به‌رده‌وامیشه‌ له‌ به‌رهه‌م هێنانی (سوپه‌رمان) كه‌خاڵی به‌هێزی پارتیه‌ پێچه‌وانه‌ی حیزبه‌كانیتر كه‌ رۆژ به‌رۆژ كه‌سایه‌تی و پیاوی دیار به‌ره‌وه‌ نه‌مان ده‌چێت كه‌ ئه‌مه‌ بێهێزی ئه‌م حیزبانه‌یه‌ له‌ واقیعی كوردستان هه‌ر ئه‌مه‌شه‌ ناتوانن به‌ره‌و ڕوویی (پارتی) ببنه‌وه‌و بێ‌ (پارتی) بڕیاڕ بده‌ن.
(پارتی) سیاسه‌تێكی واقیعی و بێ‌ چه‌واشه‌كارانه‌ په‌یڕه‌وده‌كات ته‌نیا بۆ خۆیی كاری خۆیی ده‌كات ئه‌وه‌ی ڕازیه‌ ڕازی , ڕازی نیه‌ ئه‌وه‌ وه‌زعی كوردستان له‌ ئێستادا.ئه‌ندام و لایه‌نگری هیچ حیزبێك ئه‌وهه‌نده‌ی ئه‌ندام و لایه‌نگری (پارتی) دڵسۆزو خه‌مخۆرنین ته‌نانه‌ت ئه‌ندام ولایه‌نگرانیشی جۆرێكن له‌(سوپه‌رمانی)!
خزمێكت یا براده‌رێكت یا جیرانێكت (پارتی) بێت بێخه‌م به‌و مورتاحی و ئیشت (95%) ماشیه‌.
(پارتی) جۆرێك له‌ سیسته‌می دارایی سۆشیالی بۆ ئه‌ندام و لایه‌نگرانی خۆیی په‌یڕه‌وده‌كات زۆربه‌ی پارتیه‌كان وه‌زعیان باشه‌ به‌ بڕوایی من له‌(پارتی) بگه‌ڕێن ئه‌مه‌ له‌ كوردستان په‌یڕه‌وده‌كات خه‌ڵكیش پێی ڕازیه‌ به‌ڵام به‌و مه‌رجه‌ی خۆیی حاكم بێت.
(به‌رپرسی ناوچه‌) و( ئه‌ندام لق)ی (پارتی) هه‌ندی سێ‌ ئه‌ندامی سه‌ركردایه‌تی حیزبه‌كانی تر(یه‌كێتی نا) پاره‌وسامانی هه‌یه‌, (پارتی) زۆر دڵسۆزی ئه‌ندامه‌كانیتی ئه‌ندامه‌كانیشی زۆر دڵسۆزی پارتین , به‌رپرسێكی (لق)ی پارتی هه‌ندی سێ‌ وه‌زیری وڵاتێك گه‌ر زیاتر نه‌بی پاره‌و سامانی هه‌یه‌, كه‌چی تازه‌ به‌تازه‌ حیزبێك قیت ده‌بێته‌وه‌ ده‌یه‌وێت ململانێی (پارتی) بكات كه‌ ئه‌ندامی سه‌ره‌وه‌یان له‌ حیزب وحكومه‌ت به‌تاكسی هاتووچۆ ده‌كه‌ن به‌ ته‌نیا له‌ شه‌قامه‌كان ده‌سوڕێنه‌وه‌ ئه‌مانه‌ چۆن ده‌ره‌قه‌تی (پارتی) دێن , بزانم!.
بۆ ئه‌مانه‌و ئه‌وانه‌شی ده‌یانه‌وێ‌ (پارتی) به‌نووسین و ڕه‌خنه‌ (پارتی) زه‌عیف بكات (له‌سه‌ر به‌فر نووسینه‌) فایده‌ی نیه‌, ده‌بێ‌ حیزبه‌كان و خه‌ڵكانێك كه‌ ده‌تانه‌وه‌ێ‌ (پارتی) زه‌عیف كه‌ن خۆتان قه‌ڵه‌و كه‌ن و زیاتر گه‌شه‌ بكه‌ن خاوه‌نی تایبه‌تمه‌ندی خۆتانبن تا جیاكار بن له‌خه‌بات و پێشكه‌وتن له‌ ئاستی جه‌ماوه‌ری وحكومی تۆماتیكیه‌ن به‌هێز ده‌بن به‌رامبه‌ر (پارتی) نه‌ك ململانێی (پارتی) خه‌ڵك له‌(پارتی) بكه‌ن ئه‌گه‌ر نا پارتیش كوردایه‌تی ده‌كات و خزمه‌تده‌كات .
روون ودیاره‌ پارتی (سوپه‌ره‌) له‌هه‌ڵبژاردن و دوو زۆنی گه‌وره‌و موهیمی كوردستانی به‌ده‌سته‌وه‌یه‌.
(پارتی) سوپه‌رترین حیزبه‌ كه‌سه‌كانی و دارایی زۆرو خاوه‌نی كه‌سایه‌تی و ڕۆشنبیرو كه‌لتورێكی سیاسی ومێژوویی هه‌یه‌ حیزبه‌كانیتر هه‌ر ئه‌وهه‌نده‌ی (پارتیان) نیه‌, به‌كورتی و به‌ كوردی (پارتی) له‌ هیچی كه‌م نیه‌و زیادیش نیه‌ چونكه‌ هه‌تا ئێستا پارتیه‌ك نه‌بووه‌ته‌ حیزبێكیتر ئه‌وه‌ پێوه‌ره‌ بۆ حیزبی كۆنكریتی ساردی و گه‌رمی ته‌ئسیری لێناكات, گرنگترین شت (پارتی) هه‌رچیه‌ك بكات ئه‌ندام و لایه‌نگرانی پێی ڕازین و قبووڵیانه‌,بۆیه‌(پارتی) گومانی ئه‌وه‌ی لێده‌كرێت له‌سه‌ر ده‌ستی ئه‌و (ده‌وڵه‌تی كوردی) دابمه‌زرێت و به‌ڕێز(مسعود بارزانی) كه‌ كه‌سایه‌تی (سوپه‌رمانی) هه‌یه‌ گونجاوو شیاوه‌ بۆ ئه‌م پرسه‌ هه‌ر له‌م ڕۆژانه‌ی ڕابردوو سه‌نگی به‌هێزتر بوو كاتێك له‌ توركیا (ئاڵای كوردستان) هه‌ڵكرا .ململانێی له‌گه‌ڵ(پارتی) یان زه‌عیفكردنی (كوجا مه‌رحه‌با) (پارتی) قه‌ت و قه‌ت زه‌عیف نابی تازه‌ قه‌ڵه‌و بووه‌و زۆر به‌ته‌ندرووستی , پارتی(سوپه‌ر پارتیه‌) له‌مێژوویی سیاسی حیزبایه‌تی كورد ته‌نیا گه‌ر تووشی (شێرپه‌نجه‌) بێت زه‌عیف بێ به‌ڵام به‌پاره‌یه‌كی زۆر ئه‌وه‌ش عیلاج ده‌كات, عیلاج نیه‌ له‌گه‌ڵ (پارتی) ده‌بێت به‌ خۆشی ئه‌و به‌ قسه‌ی ئه‌و به‌ قازانجی ئه‌و ئه‌گه‌رنا وس به‌و كڕبه‌و كاروكاسبی خۆت بكه‌!ببیه‌ پارتیش باشتر!ئه‌مه‌ مه‌دح و پیاهه‌ڵدانی (پارتی) نه‌بوو به‌ڵكو ئه‌مه‌ حه‌قیقه‌ت و واقیعی كوردستانه‌و سیفه‌ت و خاسیه‌تی (پارتیه‌.
