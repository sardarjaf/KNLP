 بەهۆی ئەو ئاستە بەرزەی كە لەگەڵ یانەكەی پێشكەشی دەكات  ئەلیسیۆ رۆمانیۆلی بەرگریكاری یانەی ئەی سی میلان بۆتە جێگەی سەرنجی بەرپرسانی یانەی یۆڤانتۆس و لە هەوڵی ئەوەشدان لە میركاتۆی زستانەدا گرێبەستێك لەگەڵ ناوبراودا ئیمزا بكەن  پێگەی ئەلكترۆنی توتو میركاتۆ بڵاویكردۆتەوە : لە ماوەی چەند رۆژی رابردوودا بەرپرسانی یۆڤی پەیوەندیان بە بەرێوەبەری كارەكانی رۆمانیۆلییەوە كردووە  تا لە مانگی یەكی داهاتوودا بیبەنە ریزەكانیانەوە  لەلایەكی تریشەوە پێگەی ئەلكترۆنی توتو میركاتۆ ئاشكرای كردووە : لە چەند یاری رابردووی میلاندا نوێنەرانی خانمە پیرەكە لە نزیكەوە چاودێری ئەو یاریزانە لاوەیان كردووە و بە تواناكانیشی زۆر سەرسامن  هەر بۆیە بەرپرسانی ئەو یانەیە ئامادەییان نیشانداوە لە بەرامبەر هاتنی ئەو یاریزانە تەمەن 22 ساڵە بۆ ریزەكانیان بری 25 ملیۆن یۆرۆ پێشكەشی یانەی ئەی سی میلان بكەن.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
