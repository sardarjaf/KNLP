فراكسیۆنه‌ كوردیه‌كان له‌ به‌غداد توانیان تاڕاده‌یه‌كی باش یه‌كگرتوو بن دژی هه‌یمه‌نه‌ی سیاِسه‌ته‌كانی پارتی له‌ به‌غداد بۆیه‌ به‌پێی یاسای بودجه‌ی 2017 هه‌رێمیان پابه‌ندی به‌غداد كرد ئه‌م هه‌نگاوه‌ش له‌ پێناو چاره‌ سه‌ر كردنی كێشه‌ی ئابوری هه‌رێمی كوردستان نراوه‌.
به‌ پێی تێروانینی فراكسۆنه‌كانی (یه‌كێتی و گۆران و یه‌كگرتو و كۆمه‌ڵ) له‌ پێناو خه‌ڵكی هه‌رێمی كورستان هه‌رێمیان به‌ یاسا پابه‌ندی به‌غداد كرد ئه‌مه‌ له‌ كاتێكدایه‌ پارتی به‌ هه‌مووشێوه‌یه‌ك دژی یاسی بودجه‌ی 2017 ه‌یه‌و له‌ رێگه‌ی حكومه‌تی هه‌رێمی كوردستانه‌وه‌ ڕایگه‌یاند كه‌ ئه‌وان پابه‌ند نابن به‌ یاسای بودجه‌ی 2017 ه‌وه‌.
وه‌ستاندنه‌وه‌ دژی هه‌یمه‌نه‌ی پارتی له‌ به‌غداد ئه‌كرێت به‌هه‌نگاوێكی گرنگ وه‌سف بكرێت له‌ به‌رئه‌وه‌ی له‌ دوای 2003 وه‌ ئه‌مه‌ یه‌كه‌مینجاره‌ كورد به‌ئاراسته‌ی سیاسه‌ته‌كانی پارتی له‌ به‌غداد سیاسه‌ت نه‌كات .
ئه‌و ئیراده‌ی كه‌ لایه‌نه‌كانی ده‌روه‌ی پارتی له‌ به‌غداد هه‌یانبوو دژ به‌م پارته‌ پێویسته‌ له‌ناوخۆی هه‌رێمی كوردستانیش دووباره‌ بكرێته‌وه‌ له‌ پێناو وه‌ستاندنی هه‌یمه‌نی پارتی دیموكراتی كوردستان كه‌ كۆنترۆڵی سه‌رجه‌م پایه‌كانی فه‌رمانڕه‌وی كردووه‌ له‌م هه‌رێمه‌.
یه‌كێتی و گۆران و كۆمه‌ڵ و یه‌كگوو له‌ به‌ر ده‌م به‌ر پرسیاریه‌تیه‌كی ئه‌خلاقی و نه‌ته‌وه‌ی مێژوویدان له‌ ناوخۆی هه‌رێمی كوردستان، پێویسته‌ وه‌ك چۆن له‌ به‌غداد هه‌موان دژی سیاسه‌تی هه‌ڵه‌ی پارتی وه‌ستانه‌وه‌ ئاواش له‌ناوخۆی هه‌رێمی كوردستان یه‌كگرتوو بن و پێكه‌وه‌ كاربكه‌ن له‌ پێناو ئه‌وه‌ی ئه‌م هه‌رێمه‌ له‌ ژێر هه‌ژموونی پارتی دیموكراتی كوردستان ده‌ر بهێنرێت.
به‌ڵام به‌داخه‌وه‌ له‌ یه‌كه‌م كاردانه‌وه‌ی یه‌كێتی و یه‌كگرتوو كۆمه‌ڵ له‌ ناوخۆی هه‌رێمی كوردستان كه‌ تاوه‌كو ئێستا پیاده‌ی ده‌سه‌ڵاتی سیاسی ده‌كه‌ن له‌ناو حكومه‌تی هه‌رێمی كوردستان كه‌ پارتی سه‌رۆكایه‌تی ده‌كات ده‌رده‌كه‌وێت كه‌ ئه‌گه‌ری زۆره‌ ئه‌وان دژی فراكسیۆنه‌كانیان له‌ به‌غداد بوه‌ستنه‌وه‌و پشتگیری پارتی بكه‌ن له‌ پێناو ئه‌وه‌ی كه‌ نه‌وت راده‌ستی به‌غداد نه‌كرێت.
هه‌رچی بزووتنه‌وه‌ی گۆڕانه‌ به‌ ئاشكرا ئه‌وه‌ی ڕاگه‌یاندووه‌ كه‌ ئه‌وان پشتگیری فراكسیۆنه‌كه‌یان ده‌كه‌ن له‌ به‌غداد و له‌گه‌ڵ راده‌ست كردنی نه‌وتن به‌ به‌غداد.
له‌راستیدا تاوه‌كو پارتی به‌رده‌وام بێت له‌ سه‌ر فه‌رمانره‌وای كردن له‌هه‌رێمی كوردستان ئه‌وه‌ بێگوومان نابێت پێشبینی باش بوونی بارودۆخی هه‌رێمی كوردستان بكه‌ین.
ئه‌گه‌ر لایه‌نه‌ سیاسیه‌كان به‌ دووفاقی مامه‌ڵه‌بكه‌ن له‌گه‌ڵ ئه‌م بارودۆخه‌دا ئه‌وه‌ بێگومان درێژه‌ ده‌ده‌ن به‌سیاسه‌ته‌كانی پارتی دیموكراتی كوردستان و شه‌ریك ده‌بن له‌ شه‌ر عیه‌ت دان به‌و هه‌موو سوكایه‌تی و بێ‌ شه‌ره‌فیه‌ی كه‌ حكومه‌تی هه‌رێمی كوردستان ڕۆژانه‌ به‌رامبه‌ر خه‌ڵكی ئه‌م هه‌رێمه‌ ئه‌نجامی ده‌دات.
