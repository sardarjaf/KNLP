بەوتەی هاوسەرۆكی هەدەپە، تەنها بە لەبەرچاوگرتنی سیستمی سیاسیی رۆژئاوای كوردستان، سەرەتایەك بۆ چارەسەری ئاڵۆزییەكانی سوریا، دروست دەبێت و جۆن كێریش دەڵێت، بارودۆخی سوریا خەریكە بەتەواوی لە كۆنترۆڵی كۆمەڵگای نێودەوڵەتی دەردەچێت.
دەمیرتاش جەختیشیكردەوە، كە ئەمریكا لەبەرامبەر راگەیاندنی فیدراڵی خۆرئاوادا، نە دژایەتی ئەو پرسە دەكات و نە رەزامەندیشی لەسەر دەردەبڕێت، ئەمەش بۆ ئەوەی توركیا لەبەرچاو بگرێت، كە نایەوێت لەگەڵ دەوڵەتێكی كورددا هاوسنور بێت.
لای خۆشییەوەی وەزیری دەرەوەی ئەمریكا رایگەیاندووە، كە هەوڵەكان بۆ راگەیاندنی ئاگربەست لە شاری حەلەبی سوریا بەردەوامنء لە لێكتێگەیشتن نزیك بووینەتەوە، جۆن كێری هۆشداری ئەوەشیداوە، كە بارودۆخی سوریا خەریكە بەتەواوی لە كۆنترۆڵی كۆمەڵگای نێودەوڵەتی دەردەچێتء مەترسیەكانی روودانی كارساتێكی قەرەبوونەكراوی مرۆیی، جیددیتر بووەتەوە.
