تەنها مەڕواننە بەرزی باڵەخانەکان و جوانێکانیان، سەرسام مەبن بە بازارە قەبەو ڕەنگاوڕەنگەکانی، هەموو هۆشتان مەدەنە ئەو میدیایانە کەکاری بنەڕەتییان بە لاڕێدابردنی من و تۆیە.
وەرن لە نزیکەوە گوێ لە کەسایەتی سۆشیالیست و چالاکوانی دژی هەژاری و بێخانەولانەکانی هەرێمی ئۆنتاریۆی کەنەدا بگرن، بزانین لە پەنای ئەو هەموو سەروەت و سامانەدا هەژاری لەکوێدایە.
جان کلارک ئەو ئینسانە جوانەی زیاتر لە دوو دەیەیە بەردەوام و بێ ماندووبون خەبات دەکات دژی هەژاری .
جان کلارک وتار بێژێکی زۆر بەتواناو بەسەلیقەیە و کاریگەری جێدەهێڵێت لەسەر گوێگرەکەی، هەربۆیە جارێکیان دادگا سزای بەسەرداسەپاند بەوەی کە بۆی نییە تا دووساڵ لەهیچ کۆڕو کۆمەڵێکدا وتار بدا.
