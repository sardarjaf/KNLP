حكومەتی ئیسلامگەرای ئەنقەرە وێڕای پشتگوێخستنی داوایەكی واشنتۆن بۆ هاوكاریكردنی هاوپەیمانان لە بەرەنگاربوونەوەی داعش، لە هەوڵی پێكهێنانی سوپایەكە بۆ توركمانەكانی سوریا بۆ ئەوەی دژایەتی كوردانی رۆژئاوای پێبكات.
ئاژانسی فەرەنسا رایگەیاند، ژنراڵ جان ئالێن بە نوێنەرایەتی واشنتۆنء هاوپەیمانێتی نێودەوڵەتی بۆ بەرەنگاربوونەوەی داعش سەردانی توركیای كردووەء داوای لە كاربەدەستانی ئەنقەرە كردووە، لەباتی بیركردنەوە لە هەناردنی هێزی سەربازی بۆ ناو خاكی سوریاء رۆژئاوای كوردستان، رۆڵێكی كاراتر لە بەرنگاربوونەوەی دەوڵەتی ئیسلامی بگێڕێت ء رێگا بدات فڕۆكە جەنگیەكانی هاوپەیمانان بنكە سەربازیەكانی توركیا بۆ بوردوومانكردنی داعش بەكاربێنن.
بەپێی زانیاریەكان، حكومەتی ئەنقەرە ئامادە نەبووە بە فەرمی داوكاریەكەی جان ئالێن قبووڵ بكات، چاودێرانیش لەو بڕوایەدان پشتیوانیە نهێنیەكانی حكومەتە ئیسلامگەراكەی ئاك پارتی لە داعشء كارشكێنیەكانیان بۆ كوردانی رۆژئاوای كوردستان بەردەوام دەبن.
هاوكات ئاژانسێكی توركیا ئاشكرایكردووە، كە حكومەتی ئەو وڵاتە لە بەرنامەیدایە بە بیانووی پاڵپشتیكردنی توركمانەكانی سوریا سوپایەكی سەربازییان بۆ پێكبێنێتء شەڕی كوردانی رۆژئاوایان پێبكات.
