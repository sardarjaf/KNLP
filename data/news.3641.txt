هاوپەیمانێتی نێودەوڵەتی بەرەنگاربوونەوەی داعش رایدەگەیەنێت قۆناغە سەرەتاییەكانی تایبەت بە ئۆپەراسیۆنی كۆنترۆڵكردنەوەی مووسڵء ئامادەكاریەكان بۆ دەستپێكردنی ئۆپەراسیۆنەكە دەستیانپێكردوە.
وارن ئاماژەی بەوەش كرد كە بۆردومانكردنی بنكەكانی تیرۆریستانی دەوڵەتی خەلافەتی ئیسلامی لە رێگا سەرەكیەكانی مووسڵ یەكێكی دیكە لەو ئامادەكاریانەن كە بۆ دەستپێكردنی جەنگی مووسڵ ئەنجام دەدرێن.
وتەبێژەكەی هاوپەیمانان ئاشكراشیكرد كە هێزەكانیان لە ئێستادا مەشقء راهێنان بە هەشت لیوای سوپای عێراق دەكەن بۆ ئەوەی لە ئۆپەراسیۆنەكەدا بەشداری بكەنء ئاماژەی بەوەش كرد ئەو هەشت لیوایە پاش راهێنانەكانیان لەلایەن هێزەكانی هاوپەیمانانەوە پڕچەك دەكرێن.
ماڵپەڕی فیلی ئۆسترالی لەزمانی یەكێك لە فەرماندەكانی هێزی پێشمەرگەوە بڵاویكردۆتەوە كە ئێستا گەورەترین مەترسی بۆ كۆنترۆڵ كردنەوەی مووسڵ تواناكانی سوپای عێراقەء ئەگەری ئەوە هەیە وەكوو جاران چەكء كەرەستە سەربازیەكانیان بۆ داعش بەجێ بهێڵن.
