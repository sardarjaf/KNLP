جوجه‌ڵه‌(سوسو)له‌گه‌ڵ دایك وخوشك وبراكانی له‌كێڵگه‌یه‌كی گه‌وره‌دا ده‌ژیان ،سوسو هه‌میشه‌ سه‌ركێشی ده‌كردوبه‌پێچه‌وانه‌ی خوشك وبراكانی هیچ كاتێك له‌ماڵ نه‌ده‌مایه‌وه‌،،هه‌رچه‌نده‌ دایكی زۆرڕێنمایی ده‌كردوپێی ده‌گوت به‌ته‌نیامه‌چۆره‌ ده‌ره‌وه‌  بۆئه‌وه‌ی باڵنده‌وئاژه‌ڵه‌گه‌وره‌كان زیانت لێنه‌ده‌ن .,به‌ڵام(سوسو)به‌قسه‌ی دایكی نه‌ده‌كرد هه‌میشه‌ خۆی به‌گه‌وره‌ ده‌زانی وده‌یگووت:به‌ڵێ‌ من بچووكم به‌ڵام ده‌بێ‌ دایكم دڵنیابكه‌م كه‌ئازاوبه‌ هێزم   جارێك جوجه‌ڵه‌(سوسو)له‌سه‌ر ڕێگاداچاوی به‌قازێكی گه‌وره‌ كه‌وت له‌به‌رامبه‌ریدا وه‌ستاولێی ڕووانی،،،قازه‌گه‌وره‌كه‌و   هاوڕێكانیشی سوسویان باش ده‌ناسی بۆیه‌ وه‌ك پیشه‌ی خۆی باڵه‌كانی دابه‌یه‌كداوقیڕقیڕی كرد ،،به‌ڵام سوسو پێكه‌نی و  وتی من لێت ناترسم ..به‌رده‌وام بووله‌ ڕۆیشتن پاشان سه‌گێكی دی له‌ به‌رده‌میدا وه‌ستاوپێی گووت:من له‌تۆناترسم ئه‌ی سه‌گ  ،،سه‌گه‌كه‌ سه‌ری ڕاوه‌شاندو به‌ ده‌نگێكی به‌رز گووت  (وه‌و وه‌و) .
سوسو،نزیك بووه‌وه‌ له‌ كێڵگه‌یه‌ك چاوی كه‌وت   به‌گوێدرێژێك پێی گووت:تۆگه‌وره‌تری له‌سه‌گ به‌ڵام هه‌رگیزله‌ زلیت ناترسم،،،پاشان چاوی به‌ئه‌سپێك كه‌وت به‌ده‌نگی به‌رزبانگی كرد:ئه‌ی ئه‌سپ تۆگه‌وره‌تری له‌قازوسه‌گ وگوێدرێژ به‌ڵام لێت ناترسم.. 
جوجه‌ڵه‌(سوسو)زۆردڵخۆش بوو به‌ئازایه‌تی وچاونه‌ترسی خۆی هه‌مووئه‌وباڵنده‌وگیانله‌به‌رانه‌ی هاتنه‌ ڕێگه‌ی زییانیان لێنه‌دا،به‌ڵام كاتێك نزیك بووه‌وه‌ له‌ماڵی هه‌نگ ،،زۆربه‌خێرایی هه‌نگێكی بچكۆله‌ هێرشی كرده‌ سه‌روبه‌چزووه‌كه‌ی به‌تووندی دای له‌سه‌ری وزۆرئازاریدا..(سوسو)به‌خێرایی ڕایكردوخۆی گه‌یانده‌ ماڵه‌وه‌ به‌ترس ونیگه‌رانییه‌وه‌ ده‌رگاكه‌ی له‌دوای خۆیه‌وه‌ داخست .
