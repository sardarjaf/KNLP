كۆسرەت رەسوڵ عەلی جێگری یەكەمی سكرتێری گشتی یەكێتیی نیشتمانیی كوردستان بەبۆنەی 55یەمین ساڵەی دامەرزاندنی یەكێتی مامۆستانی كوردستانەوە رایدەگەیەێت لەدوای تێپەڕبوونی 26 ساڵ لەحوكمڕانی كوردی، ئەركە لەسەر حكومەتی هەرێم بەوپەڕی تواناوە خزمەتی مامۆستایان بكات و لەهەوڵی باشتركردنی ژیان و گوزەرانیان بێت.
لە "55"ەمین ساڵڕۆژی دامەزراندنی یەكێتی مامۆستایانی كوردستاندا گەرمترین پیرۆزباییتان ئاڕاستە دەكەم و ئومێدی پێشكەوتن و بەردەوامی زیاترتان بۆ دەخوازم.
نكۆڵی لێناكرێ كە بەدرێژایی مێژووی خەباتی گەلی كورددا، هەمیشە مامۆستایان رۆڵی پێشەنگ و بەرچاو و كاریگەریان هەبووە لە شۆڕشەكان و لەناو شاریشدا بەبێ گوێدانە زوڵم و زۆرییەكان بەردەوام بوونە لە خزمەتكردن و پێگەیاندنی نەوەكانی داهاتووی گەلەكەمان و لە سەرەتای دامەزراندنی حكومەتی هەرێمی كوردستانیش مامۆستایان بەوپەڕی دڵسۆزی و لەخۆبووردووییەوە قوتابخانەكانیان ئاوەدانكردەوەو درێژەیان بە پرۆسەی پەروەردەو فێركردندا لە هەرێمی كوردستاندا.
ئەمڕۆ لەدوای تێپەڕبوونی 55 ساڵ تەمەنی یەكێتی مامۆستایان و 26 ساڵ لە حوكمڕانی كوردی، ئەركە لەسەر حكومەتی هەرێمی كوردستان بەوپەڕی تواناوە خزمەتی مامۆستایان بكات و لەهەوڵی باشتركردنی ژیان و گوزەرانیان بێت و دەرفەتی باش بڕەخسێنێ بۆ مامۆستایان بەمەبەستی باشتر پێگەیاندنی نەوەكانی دهاتوومان و پێشخستنی رەوشی پەروەردەو فێركردن لە هەرێمی كوردستان.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
