 لە میانی پاڵاوتنەكانی كیشوەری ئەفریكاش بە مەبەستی گەیشتنە دوا یارییەكانی مۆندیالی هاوینی داهاتووی ووڵاتی رووسیا  هەڵبژاردەی سەنیگال بووە میوانی هەڵبژاردەی ئەفریكای باشوور  دوای تەنها 12 دەقیقە لە دەستپێكی یاریەكە دیاڤرا ساخۆ گۆڵی پێشكەوتنی هەڵبژاردەی سەنیگالی تۆمار كرد  دوای ئەو گۆڵەش یاریزانانی هەڵبژاردەی میوان فشارێكی زۆریان خستە سەر گۆڵی هەڵبژاردەی ئەفریكای باشوور  هەر بەو هۆیەشەوە لە دەقیقەی 39 دا تامساكنا مخیزی بە هەڵە گۆڵێكی لە هەڵبژاردەكەی تۆمار كرد و گێمی یەكەمی یاریەكەش بە 2 گۆڵی بێ وەڵام لە بەرژەوەندی هەڵبژاردەی سەنیگال تەواو بوو  هەرچەندە لە گێمی دووەمی یاریەكەدا یاریزانانی سەنیگال بە ئاستێكی بەرز ترەوە دەركەوتن و چەندین هەلی ئاسانی گۆڵ تۆمار كردنیشیان بۆ دروست بوو  بەڵام ئەنجامەكە هیچ گۆرانكارییەكی بەسەردا نەهات و لە كۆتاییدا بە 2 گۆڵی بێ وەڵام هەڵبژاردەی ئەفریكای باشووریان دووچاری شكست كرد  بەو بردنەوەیەش هەڵبژاردەی سەنیگال بە كۆكردنەوەی 11 خاڵ و وەكو پێشەنگی ریزبەندی گروپی چوارەم خۆی گەیاندە دوا یارییەكانی مۆندیالی رووسیا .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
