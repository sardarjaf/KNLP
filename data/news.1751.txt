وەزارەتی دەرەوەی ئەڵمانیا رایگەیاند: لەماوەی رۆژانی رابردوودا، باڵیۆزخانەی عێراق لە بەرلین ١٤٠٠ پاسپۆرتی بۆ پەنابەرانی عێراق ئامادەکردووە کە بەنیازن بەویستی خۆیان خاکی ئەڵمانیا جێبھێڵن و بگەڕێنەوە بۆ وڵاتەکەیان.
لەزاری بەرپرسێکی وەزارەتی دەرەوەی ئەڵمانیا بڵاوكراوەتەوە: لە مانگی تشرینی یەکەمی رابردوودا تەنھا ١٥٠ پاسپۆرت بۆ ئەو ھاووڵاتیانە دابینکراوە کە بەبەنیازن ئەڵمانیان بەجیبھڵن و بگەڕێنەوە بۆ وڵاتەکەی خۆیان.
بەپێی ئامارو زانیارییەکانی وەزارەتی ناوخۆی ئەڵمانیا، لە ساڵی ٢٠١٥دا، عێراق پێنجەم وڵات بووە لەسەر ئاستی داواکردنی مافی پەنابەرێتیی لە ئەڵمانیاو لەماوەی چەند ھەفتەی رابردووشدا، دەسەڵاتدارانی ئەڵمانیا، داوایان لە حکومەتی وڵاتانی ئەوروپا کردووە، پاسپۆرت و ئاسانکاریی تایبەت بۆ پەنابەران دابین بکەن، بەتایبەت ئەوانەی کە بەویستی خۆیان بەنیازن بگەڕێنەوە بۆ وڵاتەکانی خۆیان، حکومەتی بەغدادیش لەلایەن خۆیەوە، داوا لە پەنابەرانی عێراق دەکات، بەتایبەت کەمینەکان، بگەڕێنەوە بۆ زێدی خۆیان، بەوپێیەی تیرۆر ھەڕەشەی بۆسەر ھەمووان دروستکردووەو پێویستە لەسەر ھەموو چین و پێکھاتەکانی عێراق، کار بۆ گێڕانەوەی ئاشتی و ئارامی بۆ وڵاتەکەیان بکەن.
