بەڕێوەبەری راگەیاندنی ئاسایشی گەرمیان ئاشكرایدەكات، كەدادگای تاوانەكانی كەركوك-گەرمیان گەنجێكی دیكەی لەسەر بەكارهێنانی ماددەی هۆشبەر بەسێ ساڵ زیندانی سزادا.
نەقیب عوسمان عەبدولكەریم بەڕێوەبەری راگەیاندنی ئاسایشی گەرمیان بەرێگای كوردستانی راگەیاند: لەسەر تاوانی بەكارهێنان ومامەڵەكردن بەماددەی هۆشبەر رۆژی29/6/2015 دادگای تاوانەكانی كەركوك –گەرمیان گەنجێكی دانیشتووی كەلاری بەسێ ساڵ زیندانیكردن سزادا.
گوتیشی: ئەو گەنجە ماوەیەك بەر لەئێستا لەلایەن هێزەكانی ئاسایشی گەرمیانەوە بەتۆمەتی بەكارهێنان و مامەڵەكردن بەماددەی هۆشبەرەوە دەستگیركرا، كەدوای چەندین دانیشتنی دادگاو خستنەڕووی بەڵگەنامەكان ئەو سزایەی بەسەردا سەپێنرا.
