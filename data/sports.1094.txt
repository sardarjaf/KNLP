وا بڕیارە رۆژانی سێشەممە و چوارشەممە یارییەكانی گەڕی چوارەمی جامی یەكێتیی ئاسیا بۆ تۆپی پێ ئەنجام بدرێت، بەڕێوەچوونی چەندین یاریی گرنگ، كە چارەنووسی یانەكان بۆ سەركەوتن بۆ قۆناغی داهاتوو دیاری دەكات.
لەم كۆمەڵەیە تاكە نوێنەری كوردستان یانەی هەولێر لەبەردەم ئەركێكی قورسدایە، كاتێك سبەی سێشەممە دەبێتە میوانی یانەی ریفاع-ی بەحرێنی، ئەم یارییە گرنگی تایبەتی خۆی هەیە بۆ یانەی هەولێر، كە بە تۆماركردنی بردنەوە دێتەوە پێشەنگی كۆمەڵەی چوارەم، هەروەها دەبێتە تۆڵەسەندنەوەیەك لە یانە بەحرێنییەكە، كە لە یاریی یەكەم لە یاریگەی عەرەبی توانی لە یانەی هەولێر بباتەوە بە ئەنجامی (2-1) گۆڵ.
لەم كۆمەڵەیە دوو یاریی گرنگ ئەنجام دەدرێت رەنگە ریزبەندی كۆمەڵەكە بە تەواوی گۆڕانكاری بەسەردا بێت، خشتەی یارییەكان بەم شێوەیەیە.
لە كۆمەڵەی دووەم هەر چوار یانە هیوای سەركەوتنیان بۆ قۆناغی 16ی پاڵەوانێتییەكە ماوە و هەموو یانەكان هەوڵی بە دەستهێنانی پلەی یەكەمی كۆمەڵەكە دەدەن بۆ ئەوەی بتوانن لە قۆناغی 16 لە یاریگەی خۆیان یاری بكەن، خشتەی یارییەكان بەم شێوەیەیە.
لە كۆمەڵەی سێیەم تەنیا یەك یاری ئەنجام دەدرێت، چونكە یانەی قادسیەی كوێتی یارییەكە بەرانبەر یانەی وەحدەی سوریی ئەنجام دا و یارییەكەش بە یەكسانبوونی هەردوو یانە بە ئەنجامی (1-1) گۆڵ تەواو بوو، ئەنجامەكە لە بەرژەوەندیی هەردوو یانەی شورتەی عێراقی و حەدی بەحرێنی بوو، كە یاری لووتكەی ئەم كۆمەڵەیە ئەنجام دەدن.
