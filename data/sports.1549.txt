شيكردنەوە وەرزشی گەورە و بجوکی بۆ هەیە؟ یاخوود شيكردنەوە پەیوەندی بەکورد بوون!
عەرب بوون!
ئەوروپی بوونەوە هەیە!
بەزمانێكی سادە و ڕون بینەر یاخود هاندەر مافی خۆیەتی چۆن بەچ شێوازێك گوزارشت یاخود كۆمێنت یان پێناسەی شتێك دەكات بەمەرجێك لەسنوردا بیهێڵێتەوە چوونكە بینەرە ،كاتێك بینەر لێكدانەوە بۆ یاریەكان دەكات یاخوود هەڵسەنگاندن بۆ زۆر بابەت دەكات لەسەر بناغەی هەست و سۆز دەیكات بۆیە كاریگەریەكی ئەوتۆی نییە بێگوومان تێبینی ئەمجۆرە قسانەمان كردووە ”وەڵای بەس ڕاهێنەر نییە _بەخوا من لە فڵان ڕاهێنەر باشترم _ توخوا میسی یان ڕۆناڵدۆ یان لیفاندۆسكی یان دیبالا یاریزانە _ وەرە زەلام چ تۆپێك گۆڵ نەكەیت _ خوا ئاگادارە من بوومایە ئەو تۆپەم دەگرت ” هۆكاری سەرەكی لەكردنی ئەم جۆرە قسانە یان بیركردنەوەی لەم چەشنە لێوان لێوە لەسادەی چوونكە لەدەرەوەی لۆژیك و مەنتیقە بۆیە لە لەدەرەوەی لۆژیك و مەنتیقیش دەسوڕێتەوە كاری پێی نییە بۆ !!!
چونكە خۆ ڕۆژنامەنووس ،میدیاكار ، چاودێری وەرزشی شیكەرەوە نییە.
بەداخەوە ئەوەی جێگای سەرنجی منە هۆكاریش لەنوسینی ئەم بابەتە دەگەرێتەوە بۆ ئەمجۆرە لە تێكەڵبوون و لێڵبوون و وونبوونە لەنیوان ئەم بەرەیەدا ، ئاماژەمان پێكرد بینەر چۆن دەڕوانێتە بابەتەكان كەواتە سەرەنجەكانی لەسەرەوە ئاماژەمان بۆ كرد تەواو پێچەوانەكەی بۆ ڕۆژنامەنوس ڕاستە و پێویستە كاری لەسەر بكات بۆ پارێزگاری لەپیشەكەی و هێشتنەوەی وەك ئەوەی كەهەیە ، زیاد لەچەندین جار تێبینی ئەوەمكردووە ڕۆژنامەنوسێك لەكاتی خوێندنەوە تیر وپشكەكان یاخوود شیكاری بۆ یاری بەجۆرێك قسە دەكات یاخوود دەنوسێت دەیەوێت زۆرترین بینەر یان خوێنەر لێ ڕازی بێت ئیتر تێناگەم هۆكار چییە،دواتر بینەر بەشێوازێك فشاری بۆ دێنێن لە خوێندنەوەكەی یاخوود نوسینەكەی پاشگەز دەبێتەوە لەجیاتی ئەوەی بچێت بەسەر بیركردنەوەكەی بچێت دەكەوێتە وێزەی بینەر بۆ ئەمەبەستەش پەنا دەباتە بەر گەوجاندن بەشێوازێك پینەی دەكات فشارەكەی سەرخۆی لای دەبات.
لە ئێستادا ڕوبەڕوبوونەی (مان.سیتی ڕیاڵ مەرید ) زۆرترین دەنگدانەوەی بەدوای خۆیدا هێناوە لەئێستاوە بینەر ڕیاڵ مەریدی بۆیاری كۆتایی داناوە بەشێكیش لەڕۆژنامەنوسان كەوتوونەتە ژێر كاریگەری بینەران ، لێرەدا بەباشی دەزانم بینەر و ڕۆژنامەنووس بخەمە بەردەوام كۆمەڵێك واقیعەوە سەرەتا با لەبینەرەوە دەست پێبكەم گەر ڕۆناڵدۆ دوچاری پێكان هات چەنسی كام یانە زیاترە دواتر بۆ ڕۆژنامەنووسان چ پێوەرێك هەیە بۆ بردنەوەی ڕیاڵ مەرید لە مان سیتی یانەیەك خاوەنی كۆمەڵێك یاریزانی وەك ”ئۆتامێندی _ كۆمپانی _تۆرێ _سێلفا_ئەگوێرۆ”گەشتبێتە یاری پێش كۆتای چۆن وا بەئاسانی باسی لێدەكرێت ، مشتك نموونەی خەرمانێكە بۆیە نموونەیەم هێنایەوە بەركەوتنی زۆر هەیە لەنیوان بینەر و ڕۆژنامەنووساندا هەبوو.
