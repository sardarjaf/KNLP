لە كاتژمێر حەوتی بەیانی رۆژی چوارشەمەوە لە ناوچەكانی ژێر دەسەڵاتی بەشار ئەسەد بۆ هەڵبژاردنی دووسەدو پەنجا پەرلەمانتار، لە كۆی سێ هەزار و پێنجسەد كاندید، كە دابەشبوون بەسەر سێسەد بنكەی دەنگداندا، هەڵبژاردن دەستیپێكرد.
بەشێكی زۆری وڵاتان هەڵبژاردنە پەرلەمانییەكەی سوریا بە ناشەرعی ناو دەبەن و ئاماژە بۆ ئەوە دەكەن كە ناكرێت نوێنەرانی گەلی سوریا لە سەدا سیی خاكی ئەو وڵاتەدا هەڵبژێردرێن، هاوكات ئیدارەی كانتۆنەكان و پارتەكانی رۆژئاوای كوردستان بایكۆتی هەڵبژاردنەكانیان كردووەو بە ناشەرعی وەسفی دەكەن، ئۆپۆزسیۆنیش دژی وەستاوەتەوە.
هەڵبژاردنی پەرلەمان لە سوریا لە كاتێكدایە كە زیاتر لە پێنج ساڵە شەڕو رووبەڕووبوونەوە لەو وڵاتە بەردەوامی هەیە و لەئێستاشدا خولێكی دیكەی دانیشتنەكانی ژنێف بۆ چارەسەركردنی گرفتەكانی ئەو وڵاتە دەستیپێكردووە.
