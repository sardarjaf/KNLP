دوای‌ چه‌ند كاتژمێرێك له‌ رزگاركردنی‌ رومادی‌ له‌ده‌ست تیرۆریستانی‌ داعش، سه‌رۆك وه‌زیرانی‌ عیراق له‌ سه‌ردانێكی‌ چاوه‌ڕواننه‌كراودا گه‌یشته‌ شاره‌كه‌ ‌و چه‌ند ناوچه‌یه‌كی‌ شاره‌كه‌ و ئه‌و هێزه‌ سه‌ربازییانه‌ی‌ به‌سه‌ركرده‌وه‌ كه‌ به‌شداری‌ رزگاركردنی‌ شاره‌كه‌یان كردووه‌.
فه‌ریق روكن عوسمان غانمی‌، سه‌رۆك ئه‌ركانی‌ سوپای‌ عیراق به‌وه‌كاله‌ت، رایگه‌یاند، داعش له‌ هه‌ره‌سهێناندایه‌ ‌و چه‌كداره‌كانی‌ له‌ رومادییه‌وه‌ به‌ره‌و شوێنه‌كانی‌ تر هه‌ڵدێن.
غانمی‌ له‌ لێدوانێكی‌ رۆژنامه‌وانیدا ئاماژه‌ی‌ به‌وه‌كرد كه‌ پلانی‌ كۆنترۆڵكردن و پاككردنه‌وه‌ی‌ شاره‌كه‌ پێویستی‌ به‌ كاته‌، چونكه‌ زۆربه‌ی‌ بینا و شه‌قامه‌كان بۆمبڕێژكراون.
