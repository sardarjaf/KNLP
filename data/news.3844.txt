چوار لە ئوتۆمبێلەكان هی سەركردە سەربازیەكانی عیزەدین قەسسام، لقی سەربازیی حەماسء دوانەكەی دیكەشیان ئوتۆمبێلی دوو فەرماندەی سریەكانی قۆدس، لقی سەربازیی جیهادی ئیسلامیی فەلەستین بوون.
لایەنە فەرمییەكان ئاماری قوربانیانی تەقینەوەكانیان رانەگەیاندووە، بەڵام راگەیاندنە عەرەبیەكان ئاماژەیان بەوە كردووە، كە بەهۆی پشووی جەژنی رەمەزانەوە شەقامەكانی غەززە لە كاتی تەقینەوەكاندا قەرەباڵغ نەبوونء تەنها دوو هاووڵاتی مەدەنی بریندار بوون.
شارەزایانی عەرەب پێیانوایە تیرۆریستانی دەوڵەتی ئیسلامی ویستوویانە هێزی خۆیان پیشانی حەماسء جیهادی ئیسلامی بدەنء تەقینەوەكانی ئەمڕۆ بە وەڵامدانەوەیەكی ئەو چالاكییانە دادەنێن كە حەماسء جیهادی ئیسلامی بەرامبەر توندڕەوە ئیسلامییەكانی نزیك لە دەوڵەتی خەلافەتی ئیسلامی ئەنجامی دەدەن.
