ئەمریكاو رۆژئاوا دوای ئەوەی لەگەڵ توركیا كەوتنە ململانێ، ئەوەشیان لەبیر نەچۆتەوە كەوا توركیا فەرمانەكانی ناتۆی جێبەجێ نەكرد، نەلەبەشداری رووخانی رژێمی سەدام نە لە بەشداری 60 وڵاتی هاوپەیمانی دژ بەداعش، باشیش دەزانن دوای ئەوەی هاتە ناو هاوپەیمانەتی دژ بەداعش بۆ خۆڵ لەچاوكردنە،لەگەڵ روسەكانیش رێككەوتون، كەوا توركیا تەمبێ بكەن، چ لە رووخانی حكومەتی ئەردۆگان ویان بەشبەشكردنی توركیا و لەكۆتا دەوڵەتێكی سەربەخۆی كوردان، كەوا ئەم هەنگاوە لە سایكسبیكۆی كۆن نەهاتە دی، بەڵام بەهۆی سەرپێچییەكانی توركیاو خەلافەتە نوێكەی ئەردۆگان و لادان لە بنەما سەرەكییەكانی هاوپەیمانی ناتۆ،
نەخشەی نوێی بێكەر-لاڤرۆڤ لەشوێنی سایكسبیكۆی كۆن، توركیا بەرەو داڕمان دەروات، هەربۆیە بەهۆی ناسەقامگیری بارودۆخی توركیاو هەوڵی نوێكردنەوەی دكتاتۆرێكی تر لەلایەن ئەردۆگان و سەرپێچیكردنی بنەماكانی دیموكراتی و هەوڵی دروستكردنی خەلافەتی ئالعوسمان، هەردوو زلهێز ئەمریكاو رووسیا ئامانجیان تێكشكانی توركیایە، بەتایبەتی دوای ئەوەی میركلیش لێدانە كەمەرشكێنەكەی پەرلەمانی ئەلمانیا بە ئیعترافكردن بەجینۆسایدی ئەرمەنەكان واژۆكرد،
گواستنەوەی چەقی ململانێكان لەكەنداوی فارس بەرابەرایەتی وڵاتانی كەنداو توركیا بۆ دەریای سپی ناوەڕاست بەرابەرایەتی كوردان و هێزەكانی دیموكرات، هاتنی the USS Harry Truman aircraft carrier بۆ دەریای سپی ناوەڕاست، كەوا پێتشر لە كەنداوی فارس بوو، هەنگاوەكانی توركیای نەخۆش لەشوێنی ئیمپراتۆریەتی عوسمانی نەخۆش دووبارە بەنەخشەدانێكی نوێی بیكەرو لاڤرۆڤ كۆتایی بەحوكمی توركیاو خەلیفەكانی ئەتاتورك دەهێنن.رۆژئاوا چەقی ململانێكان لەكەنداوی فارسەوە بۆ ناو توركیا دەگوازێتەوە، گەر هاتوو بارودۆخی توركیاش تێكچوو، پێویستی بە بەیسەكانی ناتۆ لە ئەنجەرلیك نابێت، پێشڕەوییەكان لەمنبیج و رەقە بۆئەوەی هێزەكانی كوردو سوریای دیموكرات زۆرترین رووبەر داگیربكەن، تاكو لەداهاتوو ناتۆ پێویستی بە بەیسەكانیلە توركیا نەمێنێت.و لەكۆتاش كورد بەدەوڵەتی سەربەخۆ لەناو گێژاوی ململانێكانی رۆژهەڵات بە واژۆی بیكەر- لاڤرۆڤ كۆتایی بە توركیای نەخۆش لەشوێنی ئیمپراتۆریەتی ئالعوسمانەكان بهێنن.
شیكردنەوەی رۆژنامەنووسی هاوكارمان عەبدوڵڵا پۆڵا.
