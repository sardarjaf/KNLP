دیوانی‌ (الحسبە)ی رێكخراوی تیرۆریستی داعش لەشاری موسڵ، بڕیاریداوە سزایەكی‌ توندی‌ ئەو كەسانە بدات، كە بەئەنقەست رۆژوو دەشكێنن.
ئەو سزایانەی‌ داعش بۆئەوانەی رۆژوو دەشكێنن، زیندانیكردنی كەسە رۆژووشكێنەكەیە، لەنێو قەفەسێك كە لەبازاڕێكی‌ میلـلی قەرەباڵغ‌ لەناوەڕاستی‌ موسڵ دانراوە.
ئەو كەسەش بۆماوەی‌ 15 رۆژ لەنێو ئەو قەفەسەدا بەند دەكرێت و رۆژانەش لەكاتی رۆژوو شكاندن تەنها یەك كولێرەی‌ پێدەدەن و پارشێوانیش كولێرەیەكی دیكە.
جێی باسە داعش لەموسڵدا لەمانگی رەمەزان رێنمایی قوڕسی بەسەر خەڵكدا سەپاندووەو ناهێڵێت بەهیچ شێوەیەك ژنان بێنە دەرەوەو بازاڕیش سانسۆر كراوە.
