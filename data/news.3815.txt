حەسەن تورابی سەركردەی ناسروای سودانی كۆچی دوایی كرد، ئەم كەسایەتیە جیهانییە كە لەساڵی 1932 لە دایكبووەو دكتۆرای لە زانكۆی سۆربونی فەرەنسی هێناوەو بوەتە ڕاگری كۆلێژی ماف لە خەورتوم‌و بە پاراوی جگە لە زمانی خۆی كە عەرەبی بوو بە فەڕەنسی‌و ئینگلیزی‌و ئەڵمانیش قسەی دەكرد.
تورابی لە دامەزرێنەرانی بزوتنەوەی نوێی ئیسلامی لە سودان دەژمێردرێت لە ساڵی 1959 دەچێتە ناو جبهە المیپاق اڵاسلامیە بە پێچەوانەی سەركردەكانی دیكەی ئیخوانەوە كە دەیان ساڵ خەریكدەبن تا دەگەنە سەركردایەتی، تەنها لە ماوەی پێنج ساڵدا دەبێت بە ئەمینداری گشتی.لە ماوەیەكی كورتدا حزبەكەی دەبێت بە سەرەكیترین حزبی سەر گۆڕەپانی سیاسی سودان، ئیخوان دەبێتە هێزە گەورەكە، كەچی لەوكاتەدا بەخۆی و حزبەوە واز لە ئیخوان دەهێنێت، ئەم وازهێنانەی لێدانێكی هێندە كاریگەر بوو لەو ڕۆژەوە تا ئەمڕۆ ئیخوان بوەتە حیزبێكی بچكۆلەو تەسك‌و گەورەیی بەخۆوە نەبینیوە.
پاش ئەوەی حەسەن تورابی دەبێتە پشتیوانێكی گەورەی جەعفەر نومێری حوكمڕان حزبەكەی (الجبهە اڵاسلامیە القومیە) دەچێتە ناو زۆربەی جومگەكانی دەسەڵاتەوە.
ساڵی 1989 كە هەواڵیان بۆهێنا بەعسیەكانی سودان خەریكی كودەتان بە پێچەوانەوە ئەم كادرێكی سەربازی حزبەكەی ڕاسپاردو خێرا كودەتای كرد خۆی بوو بە وەزیری دەرەوەی سودان، پاشان سەرۆكی پەرلەمان، بەڵام كە جیاوازی لەسەر شێوازی حوكمڕانی كەوتە نێوانیان بە توندی كەوتە دژایەتی عومەر بەشیر  ز رەوتێكی بە ناوی (الوتر الشعبی) جیاكردەوە، بەدەستی ئەم كادیرە حزبیەكەی دوێنێ چەندینجار ڕاپێچی زیندان كراو دەخرایە ژێر هێشتنەوەی زۆرە ملێ‌ لە ماڵەوە و تۆمەتی هەوڵی كودەتای دەخرایە پاڵ، بەڵام ئەو پشتیوانی بڕیاری نێودەوڵەتی دەكرد كە عومەر بەشیر كۆمەڵكوژی لە خواروی سودان ئەنجامداوە.
ئەم كەسایەتیە هەمیشە دژە باو‌و سەركردەو بیریارێكی بوێرو بەجەرگ بوو، لێرەدا لە دوو بواری سیاسی‌و فیكری باس دەكەین كە ڕەنگە كەس لەیارو نەیارانی لێی بەگومان نەبن: 
1-كاتێك حزبی بەعسی سودانی هێزی پەیدا كردو خۆی بۆ كودەتا لەساڵی 1989 مەڵاس دابوو، ئەم دەسپێشخەری كرد كودەتای ئەنجامدا، لەم لێدانەشدا حزبی تودەی ئێران لە ئێران چی بەسەرهات بەعسی سودانیش بووە خاوەنی هەمان چارەنوس‌و هەڵنەسایەوە.
2-لەكاتێكدا بەشێكی زۆری زانایانی وڵاتانی ئیسلامی داوای زیادە پابەندیۆ شوێنكەوتنی پێشینانیان دەكرد ئەم بەوپەڕی هێزەوە باسی لەكرانەوەو نوێگەری دەكردو كتێبەكانی (تجدید الدین) و (الدین و الفن)‌و (المرأە بین تعالیم الدین وتقالید المجتمع)‌و (تجدید الفكر الاسلامی)‌و دەنوسی.
