بەڕێوەبەری ڕاگەیاندنی قایمقامیەتی خورماتوو ئاشكرای دەكات كە چەكدارانی حەشدی شەعبی دوو هاوڵاتی دەستگیر دەكەن كە یەكێكیان كوردەو ئەوەی دیكەیان عەرەبی سوننەیە ودوای ئەشكەنجە ولێدانێكی زۆر وبرینداركردنیان هەردووكیان ئازاد دەكەن.
محەمەد فایەق بەڕێوەبەری ڕاگەیاندنی قایمقامیەتی خورماتوو هەواڵەكەی پشت راستكردەوەو ئەمڕۆ بە (ڕێگای كوردستان)ی ڕاگەیاند:- چەكدارانە حەشدی شەعبی پێش نیوەڕۆی ئەمڕۆ دوو هاوڵاتی كە یەكێكیان كوردە بە ناوی(كاروان رشید محمد ) وئەوەی دیكەشیان عەرەبێكی سوننەیە لە گەڕەكی تین دەستگیر دەكەن ودواتر بۆ بارەگای وەقفی شیعی دەیانگوێزننەوە ولەوی َ ئەشكەنجەیان دەكەن .
گوتیشی:- دوای ئەشكەنجەدانیان هەموو جەستەیان بریندار دەكەن وبە هوی برینەكانیانەوە ڕەوانەی نەخۆشخانە دەكرێن بەمەبەستی چارەسەركردنیان ودوای وەرگرتنی چارەسەر ئازادیان دەكەن.
