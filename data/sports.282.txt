یانەی بایرن میونشنی پاڵەوانی 5 وەرزی رابردووی بۆندس لیگا بۆندێكی یانەی ئارسناڵی ئینگلیزی بە مەبەستی فرۆشتنی كینگسلی كومانی هێرشبەری لاوی یانەكەی رەتكردەوە  رۆژنامەی میترۆی بەریتانی بڵاویكردۆتەوە : بەرپرسانی یانەی بایرن میونشن بە هەموو شێوەیەك رەتیان كردۆتەوە كە یانەكەیان دەستبەرداری كومان ببێت و ئاماژەیان بەوەش كردووە كە ئەو یاریزانە فەرەنسیە بۆ فرۆشتن نییە  ئەو رۆژنامەیە ئاماژەی بەوەش كردووە : یاریزانی ناوبراویش لای خۆیەوە رایگەیاندووە كە لە ریزەكانی یانەی بایرن میونشن هەست بە ئاسوودەییەكی زۆر دەكات و نایەوێت ریزەكانی ئەو یانە ئەڵمانیە جێ بهێڵێت  رۆژنامەی میترۆ ئاشكرای كردووە : لە ماوەی چەند رۆژی رابردوودا ئیدارەی یانەی ئارسناڵ پەیوەندیان بە بەرپرسانی یانەی بایرن میونشنەوە كردووە و بۆندێكی گرانبەهایان پێشكەشی ئەو یانەیە كردووە  تا رێگە بە كومان بدەن روو لە ریزەكانیان بكان  بەڵام راستەوخۆ بەرپرسانی ئەو یانە باڤارییە ئەو بۆندەكەی گەنەرزیان رەتكردۆتەوە  كینگسلی كومانی تەمەن 21 ساڵ لە هاوینی 2015 دا و بۆ ماوەی تەنها 2 وەرز بە شێوازی خواستن رووی لە ریزەكانی یانەی بایرن میونشن كرد  بەڵام لە هاوینی ئەمساڵدا بەرپرسانی ئەو یانە ئەڵمانیە بە شێوەیەكی یەكجاری و بە بری 21 ملیۆن یۆرۆ گرێبەستێكیان لەگەڵ ناوبراودا ئیمزا كرد  .
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
