وەک ئاشکرايە تۆڕی کۆمەڵايەتی فەيسبوک بووەتە تۆڕێکی جيهانیی و رۆژانەش بە مليۆنەها کەس سەردانی دەکەن بەهۆی بوونی کۆمەڵێک تايبەتمەندی گرنگەوە.
لەناو فەيسبوکيش چەندەها گروپ و کەسان هەن بوونەتە بێزارکەر و سيخوڕ بۆ بەکارهێنەرانی تۆڕەکە و چەندين کێشەشيان بۆ بەرانبەريان دروستکردووە.
واتە سيستمەکە بەوجۆرەيە کاتێک کەسێک وێنە و ڤيديۆی راستی بەکارهێنەرێکی فەيسبوک دەبات و دەچێت لە رێگەی ئەکاونت يان پەيجێکەوە بڵاويدەکاتەوە ئەوا بەشێوەيەکی ئۆتۆماتيکی دەسڕدرێتەوە لەلايەن خودی ئەو کۆمپانيايەوەو بەکارهێنەرە راستييەکەشی ئاگاداردەکاتەوە لەو حاڵەتە.
لەلايەن خۆشيەوە، داڤێزی سەرۆکی بەشی پاراستن لە فەيسبوک لە لێدوانێکيدا وتی " جێگەی نيگەرانييە لە هەندێ جێگە و شوێن ئەکاونتی ساختە بەناوی ئافرەتانەوە دروستدەکرێت و دەرئەنجامی کلتوری و کۆمەڵايەتی لێدەکەوێتەوە، بۆيە بەباشمان زانی تايبەتمەندی سڕينەوەی خۆکارانەی ئەو ئەکاونت و پەيجانە کارا بکەين."
ئەگەر هاتوو هەر بەکارهێنەرێکی نامەی ئاگادارکردنەوەی فەيسبوکی بۆ نەهات و پێی نەوترا وێنەکەی بردراوە ئەوا دەتوانێت خۆی ئەو ئەکاونت پەيجانە ريپۆرت بکات و دوای پێداچوونەوەش فەيسبوک دەيانسڕێتەوە.
