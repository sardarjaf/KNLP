پاولین هانسن سەرۆكی پارتی نیشتمانی كە پارتێكی ڕاستڕەوی ئوسترالیە لە یەكێك لە دانیشتنەكانی ئەنجومەنی سێناتدا بورقعی پۆشی كە هەوڵێك بوو بۆ دەركردنی یاسایەك بۆ قەدەغەكردنی بورقع لە سەرانسەر هەموو ئوسترالیادا، ئەو ڕەفتارەی پاولین هانسن ئەندامانی ئەنجومەنی سێناتی توشی شۆك كرد و لەلای خۆیەوە جۆرج براندیس سەرۆكی حكومەت ئەو ڕەفتارەی هانسنی سەركۆنە كرد و ئاگاداری كردەوە كە ئەو ڕەفتارە سوكایەتیكردنە بە گروپە ئاینیەكانی وڵات و ڕایگەیاند: شتێكی سامناك و بێ مانایە گاڵتە بە جلوبەرگی ئاینی ئەو كەسانە بكرێت.
براندیس ڕووی دەمی كردە خاتوو هانسن و ووتی: سێناتۆر هانسن ئێمە بورقع قەدەغە ناكەین.
سەرۆكی ئەنجومەنی سێنات ستیفان پاری ڕایگەیاند: كە خاتوو هانسن لە كاتی هاتنە ژورەوەدا خۆی ناساندوە و دواتر بورقەعەكەی داكەندوە.
ڕۆژی سێ شەممەی داهاتوو داواكەی سێناتۆر هانسن بۆ قەدەغەكردنی بورقع لە ئوسترالیا لە ئەنجومەنی سێنات گفتوگۆی لەبارەوە دەكرێت و لە لێدوانێكیدا ڕایگەیاند: قەدەغەكردنی پۆشینی ڕوخسار لە شوێنە گشتییەكاندا بڕیارێكی زۆر گرنگە، پێشتریش ئەو سیناتۆرە لە ساڵی 2016دا ڕایگەیاندبوو: كە موسڵمانەكان ئوسترالیایان داگیركردوە و هەروەها بەهۆی لێدوانێكی دیكەشیەوە كە پێشنیاری كردبوو قوتابیانی ئۆتیزم لە پۆلەكاندا جیابكرێنەوە دەربكرێن ڕوبەڕوی ڕەخنەی زۆر بۆوە و داوای لێكرا داوای لێبوردن بكات.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
