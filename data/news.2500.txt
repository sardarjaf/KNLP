به‌ پێی ئه‌و خشته‌یه‌ی كه‌ وه‌زاره‌تی دارایی و ئابووری حكومه‌تی هه‌رێمی كوردستان بۆ مووچه‌ی مانگی نیسان دایڕشتووه‌، ئه‌مڕۆ پێنجشه‌ممه‌ 2 ی ته‌مووزی 2015، موچه‌ی مانگی نیسانی فه‌رمانبه‌رانی وه‌زاره‌تی كشتوكاڵ و سه‌رچاوه‌كانی ئاو و وه‌زاره‌تی كاره‌با دابه‌شده‌كرێت.
له‌ ڕاگه‌یه‌ندراوێكدا كه‌ وێنه‌یه‌كی بۆ خه‌ندان نێردراوه‌، وه‌زاره‌تی دارایی و ئابووری حكومه‌تی هه‌رێمی كوردستان رایده‌گه‌یه‌نێت" ئه‌مرۆ پێنجشه‌ممه‌ 2 ی ته‌مووزی 2015، مووچه‌ی مانگی نیسانی فه‌رمانبه‌رانی وه‌زاره‌تی كشتوكاڵ و سه‌رچاوه‌كانی ئاو و وه‌زاره‌تی كاره‌با دابه‌شده‌كرێت".
جێی ئاماژه‌یه‌ بریارە هه‌فته‌ی داهاتوش هه‌ریه‌ك له‌ وه‌زاره‌ته‌كانی، ناوخۆ و شاره‌وانی خانه‌نشینان و سه‌رۆكایه‌تی په‌رله‌مان و سه‌رۆكایه‌تی هه‌رێم و سه‌رۆكایه‌تی ئه‌نجومه‌نی وه‌زیران دابه‌ش بكرێت و به‌مه‌ش كۆتایی دێت به‌ دابه‌شكردنی مووچه‌ی مانگی نیسان.
