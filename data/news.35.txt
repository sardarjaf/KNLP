حازم ئیسماعیل، بەڕێوەبەری گشتیی خانەنشینی هەرێمی كوردستان راگەیاند، بەدواداچوونیان بۆ مووچەی مانگی سێی خانەنشینان كردووە، پێشیان راگەیێندراوە لەچەند رۆژی داهاتوودا دەست بە دابەشكردنی مووچەی ئەو توێژە دەكەن.
حازم ئیسماعیل راشیگەیاند، لیستی مووچەی خانەنشینیمان بۆ وەزارەتی دارایی ناردووە و بەڵێنیشیان پێداوین لەچەند رۆژی داهاتوودا دەست بە دابەشكردنی مووچەی مانگی سێی خانەنشینان بكرێت.
بەڕێوەبەری گشتیی خانەنشینی هەرێمی كوردستان باسی لەوەش كرد مووچەی خانەنشینی پلە تایبەتەكان كە ژمارەیان زیاتر لە هەزار كەس دەبێت، وەك پێشتر نیوە مووچە وەردەگرن، بەڵام خانەنشینانی ئاسایی بەبێ‌ هیچ پاشەكەوتێك مووچەیان پێدەدرێت.
