لە بەرامبەر پێدانی تەندەری پرۆژەیەكی زەبەلاح لە پارێزگای بەسرە،پاریزگاری بەسرە سێ‌ ملیۆن دۆلار وەك ڕەشوە لە بازرگانێگی لوبنانی وەردەگرێت.
لەمبارەیەوە سەرچاوەیەك لە ئەنجومەنی پارێزگای بەسرە هەواڵەكەی پشت راستكردەوەو بە (ڕێگای كوردستان)ی ڕاگەیاند:- ماجید نەسراوی پارێزگای بەسرە پرۆژەی نۆژەنكردنەوەی ئاوەڕۆی ناوچەی حەیانییەی سەر بە پارێزگای بەسرەی داوەتە بازرگانێگی لوبنانی بە ناوی حەسەن فەران ولە بەرامبەریشدا ئەو بازرگانە سێ‌ ملیۆن دۆلاری وەك ڕوشوە داوەتە پارێزگای بەسرە.
گوتیشی:- ئەو بازرگانە لوبنانییە لە ڕێگەی كەسێكەوە ئەو پارەیەی بە پارێزگاری بەسرە داوە كە ئەو كەسەش سەر بە ئەنجومەنی باڵای ئیسلامی عێراقە كە عەمار حەكیم سەرۆكایەتی دەكات ودوای ئاشكرابوونی ئەو كارە ئەو بازرگانە ڕەشوەشی بە سەرۆكی ئەنجومەنی پارێزگای بەسرەو جێگرەكەشی داوە بۆ ئەوەی وەرگرتنی پرۆژەكەی پوچەڵ نەكرێتەوە.
