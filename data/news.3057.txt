بەرپرسانی حكومەتی تاراوگەنشینی یەمەن رایانگەیاند ژمارەیەك لە وەزیرەكان گەڕاونەتەوە شاری عەدەنء بڕیارە كار بۆ گەڕانەوەی سەرجەم ئەندامانی كابینەكەیان بكەن تاوەكوو لە عەدەنەوە شەڕی بەرەنگاربوونەوەی حوسیەكان بەڕێوەببەن.
ئاژانسی رۆیتەرز لە زمانی سەرچاوەیەكی نزیك لە مەنسوور هادی، سەرۆكی حكومەتی تاراوگەنشینی یەمەنەوە بڵاویكردەوە كە رۆژی پێنج شەممە پاش ئەوەی لایەنگرەكانیان توانیان كۆنترۆڵی شاری عەدەنء فڕۆكەخانەكەی بەدەستەوە بگرن، ژمارەیەك لە وەزیرء كاربەدەستانی حكومەتی یەمەن بە كۆپتەرێكەوە گەڕاونەتەوە عەدەنء لەوێ جێگیر بوون.
بەپێی سەرچاوەكە، مەنسوور هادی فەرمانی بەو وەزیرانە كردووە كە دامەزراوە حكومیەكان چالاك بكەنەوەء ئامادەكاری پێویست بۆ گەڕانەوەی سەرجەم ئەندامانی كابینەكەی هادی بكەن بۆ ئەوەی بگەڕێنەوە یەمەنء لە شاری عەدەنەوە جەنگی بەرەنگاربوونەوەی حوسیەكان بەڕێوە ببنە.
بەپێی ئامارێكی نەتەوەیەكگرتووەكان زیاتر لە سەدا هەشتای دانیشتووانی یەمەن بەهۆی جەنگی ئەو وڵاتەوە تووشی برسیەتیء دەربەدەری بوونء هەتا ئێستا زیاتر لە سێ هەزار هاووڵاتی سڤیلیش بەهۆی شەرەكەوە گیانیان لەدەستداوە.
