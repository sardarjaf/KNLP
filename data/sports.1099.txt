لەیارییەكانی جەولەی شەشەم و كۆتایی خولی یانە پاڵەوانەكانی ئەوروپا و لەركابەرییەكانی كۆمەڵەی شەشەم یانەی ناپۆلی ئیتاڵی لەدەرەوەی یاریگای خۆی نەیتوانی بردنەوە تۆمار بكات و بە گۆڵێك بەرامبەر بە 2 گۆڵ بەیانەی فاینۆرد رۆتردامی هۆڵەند دۆراند، ناپۆلی لەگۆڵ تۆماركردن دەستپێشخەری كرد و لەدەقیقەی 2 ی سەرەتای یاریەكە گۆڵێكی لەرێگەی زیلینسكی پۆڵەندی تۆماركرد، بەڵام لەدەقیقەی 33 یۆرگن سنی هێرشبەری فاینۆرد گەیشتە سەر گۆڵی یانەی میوان گۆڵێكی بۆ یانەكەی تۆماركرد و لەگێمی یەكەمدا ئەنجامەكەی بۆ یانەكەی یەكسانكردەوە، لەگێمی دووەمدا یاریزانانی ناپۆلی فشارەكانیان بۆ سەر گۆڵی یانەی فاینۆرد چڕكردەوە و سەرەڕای ئەوەی لەدەقیقەی 83 ناوبژیوان بەكارتی سور تۆنی تریندادی لەیانە هۆڵەندیەكە كردە دەرەوە، بەڵام ئەو یانەیە لەدوا ساتەكانی یاریەكەدا گۆڵی دووەم و بردنەوەیان لەرێگەی جیرمیە جۆست تۆماركرد و یاریەكەی بەسودی خۆیان یەكلاییكردەوە، بەو ئەنجامەش ناپۆلی  بە 6 خاڵ لەپلەی سێیەم مایەوە كاروانەكەی لەچامپیۆنس لیگەوە بۆ خولی ئەوروپی گواستەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
