وه‌زاره‌تی‌ دارایی‌ و ئابووری‌ حكومه‌تی‌ هه‌رێم، ده‌ستوبرد له‌دابه‌شكردنی‌ موچه‌ی‌ مانگی‌ ئه‌یلول به‌هۆی‌ حساباتی‌ كۆتایی‌ ساڵه‌وه‌ ده‌كات و به‌گوێره‌ی‌ ئه‌و زانیاریانه‌ی‌ به‌SNNیش دراوه‌،  له‌هه‌فته‌ی‌ داهاتووه‌وه‌ ده‌ست به‌دابه‌شكردنی‌ موچه‌ی‌ ئه‌و مانگه‌ ده‌كرێت.
هه‌رچه‌نده‌ تائێستا به‌ڕه‌سمی‌ واده‌ی‌ دابه‌شكردنی‌ موچه‌ی‌ مانگی‌ ئه‌یلول رانه‌گه‌یه‌ندراوه‌، به‌ڵام به‌گوێره‌ی‌  ئه‌و زانیاریانه‌ی‌ له‌وه‌زاره‌تی‌ دارایی و ئابوورییه‌وه‌ به‌SNN دراوه‌، چاوه‌ڕوانده‌كرێت هه‌فته‌ی‌ داهاتوو ده‌ست به‌دابه‌شكردنی‌ موچه‌ی‌ ئه‌و مانگه‌ بكرێت.
له‌زانیارییه‌كاندا هاتووه‌، هه‌فته‌ی‌ داهاتوو وه‌زاره‌تی‌ دارایی‌ خشته‌یه‌كی‌ موچه‌ راده‌گه‌نێت و له‌ده‌ستپێكیشدا به‌چه‌ند رۆژێك موچه‌ی‌ وه‌زاره‌تی‌ پێشمه‌رگه‌ و هێزه‌ ئه‌منییه‌كان ده‌درێت، دوای‌ ئه‌و وه‌زاره‌ته‌ كۆی‌ وه‌زاره‌ته‌كانی‌ دیكه‌ هه‌ر له‌م مانگه‌دا(كانوونی‌ یه‌كه‌م) ده‌درێت، به‌هۆی‌ حساباتی‌ كۆتایی‌ ساڵی‌ حكومه‌ت.
