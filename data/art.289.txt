  ||  نەریمان سەرقاڵی بەرهەمێکی نوێیە  ||  ڕۆژێك لـەگـەڵ پێشــمەرگە لە قۆناغی کۆتاییدایە  ||  سوشمیتا سین بیری كاتە زێڕینەكانی دەكات  ||  نەجوا كەرەم: خۆشەویستی جوانترین بەڵایە  ||  (گوڵچین و خەیاڵەكانی ڕۆستەم) رووداوەكانی ساڵانی شەستەكانی سەدەی رابردوو زیندوو دەكاتەوە  ||  تەحسین تەها ، ئەو هونەرمەندەی شانۆی خوێند، بەڵام بووە ئەستێرەی گۆرانیی كوردی  ||  ماریا: جنێڤەر لۆپێز ناناسم  ||  ئالین داوای یەكێتی كوردان دەكات  ||  هویام نازناوی باشترین دایكی بەدەستهێنا  ||  سۆناكشی و مالیكا هەرایەكی گەورەیان لە نیپال نایەوە  ||  لە كوردستاندا.. هونەرێكی ون... تاریق كارێزی  ||  جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم  ||  كوردستان هاوشانی جیهان فیلمەكانی هۆڵیود نمایش دەكات  ||  ئەو ساتانەی ناسڕێنەوە (ئەو بینەرانەی لە یاد ناچن) ... ئەحمەد سالار  ||  دونیا: هونەری كوردی لە پێشكەوتندایە  ||  براد بێت خیانەت لە ئەنجلینا دەكات  ||  كیم لەبەر ئەنتەرنێت كوبای جێهێشت  ||  دیزی شا دژی هاوسەرگیری سەلمان خانە  ||  كیت هێشتا وەفادارە بۆ لیۆناردۆ  ||  شۆرشڤان صدیق شڕۆ: پێویستە لە كلیپدا تایبەتمەندییەكانی كۆمەڵگای كوردی لەبەرچاو بگیرێت
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
خانمە هونەرمەند هۆزان جانێ یەكێك لەو هونەرمەندانەیە كە ماوەیەكی زۆرە لە بواری گۆرانی و موزیكدا خزمەت بە هونە�
سەرەڕای ئەوەی كەسانێك رەخنە لە هەندێك كلیپی كوردی دەگرن بەوەی كە لە ئاستی پێویست نییە و لەرووی سیناریۆە كەموك
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
زوهرە عیشقی: سەرەڕای دەوڵەمەندی و رەسەنی جۆرێك لە بێ سەروبەری لە هونەری كوردیدا بە دی دەكرێت
سۆلین دڵپاك: سینەما و شانۆ لای من جیاوازی نییە، گرنگ ئەوەیە ئەكتەر چۆن پەیامەكە بە بینەر بگەیەنێت
پێویستە هونەرمەندانی کورد دەستبەردای بەرژەوەندی خۆیان بن و هەموو کارێک لەپێناو یەکگرتنی گەلی کورد ئەنجام بدەن
لە خانەوادەیەكەوە هاتە نێو بواری گۆرانی كوردی كە شێخ و خاوەن مورید بوون ئەمەش كارێكی سەخت بوو لە هەمانكاتدا شكاندنی رێچكەیەك بوو لەكاتێكی زۆر زەحمەتدا تەنانەت گۆرانی گوتن تێیدا بە حەرام وەسف دەكرا، بەیتۆ جان سەرەڕای ئەمەش توانی سەركەوتوو بێ و بە گۆرانی و ستایلە تایبەتیەكەی خزمەتێكی باش بە هونەری كوردی بكات بەجۆرێك زۆر لە هونەرمەندەكانی كورد لە هەموو پارچەكان ئێستاش گۆرانییەكانی دووبارە دەڵێنەوە.
سەبارەت بە سەرەتاكانی هاتنە نێو بواری هونەری بەیتۆجان دەڵێ لە ساڵی 1955 هاتومەتە دنیا، بەهۆی ئەوەی باوكم شێخ بوو كە چوو بۆ حەج لەوكاتە ناوی منی كردە بەیتوڵڵا، تاوەكو ئەو لە ژیان مابوو من هەر بەیتۆڵڵا بووم، دوای مردنی بووم بە بەیتۆجان .
هاتنم بۆ نێو بواری هونەری كارێكی ئاسان نەبوو، چونكە من كە لە بنەماڵەی شێخ بووم هەر شتێك كە پەیوەندی بە هونەرەوە هەبوایە بە حەڕام ناو دەبردرا و قەدەغەكرابوو، بەڵام ئەو خۆشەویستییە زۆرەی نیشتمان- خاكی ووڵات وایكرد كەوا ئەگەر چی ئاستەمیش بوو رێگر نەبوو لەوەی بێمە نێوبوارەكە.
ستایلی بەیتۆ جان تا راددەیەك تایبەتە لەم بارەیەوە دەڵێ: ئەم ستایلەی من كە زیاتر بە ستایلێكی لەسەر خۆ ناسراوە جۆرە تایبەتمەندییەكی خۆی هەیە بۆ خودی خۆم، لەم جۆرە ستایلەی خۆمدا دەتوانم بە ئامێری موسیقییەوە گۆرانی بڵێم لە هەمان كاتدا بەبێ ئامێریش دەتوانم كارەكەی خۆم پێشكەش بكەم.
سەبارەت بە تێكەڵ كردنی هونەری بە هونەری هەریەكە لە عەرەب و تورك و فارس بوو لە هەموو پارچەكانی كوردستان و كاریگەرییەكانی لەسەر هونەری كوردی هونەرمەند بەیتۆجان دەڵێ: زۆر جار وتوومە و ئێستاش دووبارەی دەكەمەوە من هیچ كات لەگەڵ ئەوە دانیم كەوا هونەری كوردی تێكەڵ بە هونەری نەتەوەكانی تر بێت، چونكە هەر میللەت و وڵاتێك بە هونەری خۆیەوە ناسراوە، بەوە جیا دەكرێتەوە، كە هونەرەكەیان هەندێك خاسییەت و تایبەتمەندی خۆی هەیە، بەڵام كاتێك تێكەڵ بە هونەری تر دەكرێت وایلێ دێ میللەتی كورد هونەری نییە، من دەڵێم هەر هونەرمەندێك دەبێت سەرەتا بتوانێت گۆرانی بە زمانی دایك بلێت، ئینجا ئەگەر بیەوێت بە زمانی تر گۆرانی بڵێت، هەرچەندە من لەگەڵ ئەوەشدانیم كەوا بە زمانی بیانی گۆرانی بگوترێت، چونكە هێشتا ئێمە نەمانتوانیوە بە تەواوی ئازاد بین چۆن دەچین كاری لەمجۆرە بكەین، بەڵام بەداخەوە زۆر كەس ئێستا هەن گۆرانی بە زمانی بیانی دەڵێن و خۆشیان شانازی پێوە دەكەن.
ئەگەر سەیری هونەری هەر چوار پارچە و ئەوروپاش بكەین هەر یەكەیان ستایلێكی تایبەتی خۆی هەیە لە خزمەت كردن، بە هونەری كوردی و من دەڵێم تا كوردستان چوار پارچە هەبێت هونەریش چوار پارچە دەبێت.
رەنگە زۆر جار گلەیی بكرێت لە هونەرمەندانی باشوور من گلەییەكان بە گونجاو دەزانم، چونكە ئێمەی چینی هونەرمەند هیچ كات نابێت تەنیا سەیری دەوروپشتی خۆمان بكەین تەنیا نزیك بین بین، بەڵكو دەبێت ئێمە دووریش ببینین، بۆ ئەوەی بە ڕاستی ببینە خەمخۆری میللەتەكەمان، بۆ ئەوەی خەڵكی خۆمانیش رەخنەمان لێ نەگرێت و بە خراپی باسمان بكەن، بەڵام دەبێت هەوڵبدرێت بەتایبەتی هونەرمەندانی ئەم پارچەیە كە پارچەیەكی ئازادە و بە ئازادانە دەتوانی هەر كارێك بكەن بۆ ئەوەی پارچەكانی تریش هەست بەوە بكەن كەوا لەم پارچەیەی ئازاد خەمەكانیان دەزانرێت.
بەیتۆ جان پێیوایە هیچ هونەرمەندێك بە تەنیا ناتوانێت خزمەت بە هونەری كوردی بكات و دەڵێت: من بە تاوانی دەزانم كاتێك هونەرمەندێك دەڵێت تەنیا من، بە كاركردنی چەند هونەرمەندێك پێكەوە بەشێوەی كۆم من پێم وایە دەتوانرێت كارێكی جوان پێشكەش بكرێت، بەڵام ئەگەر بێت و هەر یەكە و لەلای خۆی ئەو كارە بكات رەنگە نەتوانێت سەد لە سەد سەركەووتوو بێت.
گۆرانی(ئاگر كەتییە دلێ من) كە یەكێكە لە گۆرانییە ناسراوەكانی وتا ئێستا چەندین هونەرمەند ئەو گۆرانییەیان گووتووەتەوە، سەبارەت بە نهێنی سەركەوتنی ئەم گۆرانییە دەڵێ: میلۆدی ئەم گۆرانییە هی خۆم نییە، پێشتر بیستبووم شتێكی زۆر خۆش بوو لەلام، منیش وشەم لەسەر ئەم میلۆدیە دانا و كاریگەری گۆرانییەكە بەسەر منەوە وایكرد كەوا شتێكی جوان و پوختی لێ دەربچێت و بە ئاسانی بچێتە ناو ناخی مرۆڤەوە، بە بڕوای من ئەم ئاسان چوونە نێو ناخی مرۆڤە وایكرد كەوا زیاتر لە (32) هونەرمەند ئەو گۆرانییە بڵێنەوە زۆرێكیان تەلەفۆنیان بۆ كردم كەوا دەیانەوێ ئەو گۆرانییە بڵێنەوە، بەڵام هەبووە پرسیاری لێ نەكردووم.
