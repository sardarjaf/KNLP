ئێرنست دووپاتی كردەوە كە پێویستە سەركەوتنەكانی شەڕڤانانی كورد بكرێنە نموونەیەك بۆ بەرەنگاربوونەوەی دەوڵەتی خەلافەتی ئیسلامیء گوتی هاوپەیمانێكی وەكو كوردانی سوریا گرنگییەكی زۆری بۆ ئەمریكا هەیە.
لێدوانەكانی كۆشكی سپی لەسەر شەڕڤانانی كورد، لەكاتێكدایە كە پنتاگۆن پێشتر بێ ئیرادەیی هێزەكانی سوپای عێراقی بە هۆكارێكی گرنگی سەركەوتنەكانی داعش لە عێراقدا زانیبوو.
یەكینەكانی پاراستنی گەل بە پاڵپشتی فڕۆكە جەنگیەكانی هاوپەیمانان لە چەند رۆژی رابردوودا توانیویانە بەشێكی بەرچاو لە ناوچە داگیركراوەكانی ژێردەسەڵاتی داعش رزگار بكەنء ژمارەیەك لە كاربەدەستانی سەربازی ئەمریكا ئاماژەیان بەوە كردووە كە ئەگەرچی كوردەكان بە كۆنترۆڵكردنی شاڕێی رەققەء سنوورەكانی توركیا، توانیویانە یەكێك لە شادەمارە لۆجستیكیەكانی داعش بپسێنن، بەڵام دیسانیش پێویستە پلانی گونجاوی سەربازی بۆ ئەو دژەهێرشانە دابڕێژن كە رەنگە تیرۆریستانی داعش ئەنجامیان بدەن.
