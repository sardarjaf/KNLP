دەربارەی ڕزگاركردنی ئەو منداڵە ئێزدییانەی لە ژێر دەستی داعش بوون و ڕاهێنانی سەربازییان پێكراوە ماڵپەری "زە ناشناڵ" ڕاپۆرتێكی بڵاو كردۆتەوە و باس لەوە دەكات "بەپێی داتایەكی حكوومەتی هەرێمی كوردستان تائێستا 603 منداڵی ئێزدی لەژێر دەستی داعش ڕزگار كراون، پرۆسەی ڕزگارکردنیان لەلایەن نووسینگەی سەرۆکی حکوومەتی هەرێم تایبەت بە دۆسیەی ڕزگارکردنی دیلە ئێزدییەکانی دەستی داعشەوە ئەنجام دراوە".
هەر لە ڕاپۆرتەكەدا ئاماژە بەوە دراوە کە 13 لەو منداڵانە لەلایەن داعشەوە ڕاهێنانی سەربازییان پێکراوە، هەروەها منداڵێك دیداری لەگەڵ ئەنجام دراوە كە ڕاهێنانی سەربازیی داعشی وەرگرتووە و خۆی و دایكی و خوشك و براكانی ڕزگار كراون و دەڵێت ئێزدییەكان لەلایەن ئۆفیسی ناوبراوی سەرۆکی حکومەتەوە کار بۆ ئازادكردنیان دەکرێت
