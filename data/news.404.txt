دوای‌ خۆپیشاندانه‌ ناڕه‌زاییه‌كه‌ی‌ خه‌ڵكی‌ ناحیه‌ی‌ پیره‌مه‌گرون و كۆبونه‌وه‌ی‌ هاوڵاتیان له‌سه‌ر هه‌ردوو ئاراسته‌ی‌ شه‌قامی‌ هاتن و چون بۆ سلێمانی‌ و دوكان، ئۆتۆمبێلێكی‌ تایبه‌ت خۆی‌ كێشا به‌ئۆتۆمبێله‌كه‌ی‌ پارێزگاری‌ سلێمانیدا.
ئه‌مڕۆ هاوڵاتیانی‌ ناحیه‌ی‌ پیره‌مه‌گرون له‌به‌رامبه‌ر دانانی‌ جۆزه‌ی‌ 16 ئه‌مپێری‌ بۆیان خۆپیشاندانیان ئه‌نجامداو هه‌ردوو سایدی‌ هاتن و چونیان بۆ سلێمانی‌ و دوكان به‌ربه‌ست كرد.
دواتر د.هه‌ڤاڵ ئه‌بوبه‌كر پارێزگاری‌ سلێمانی‌ گه‌یشته‌ پیره‌مه‌گرون بۆ گوێگرتن له‌داواكاریه‌كانی‌ هاوڵاتیان و پێیڕاگه‌یاندن، له‌ئێستادا ته‌نها جۆزه‌ی‌ 16 ئه‌مپێری‌ هه‌یه‌ كه‌ بۆیان دابنرێت، ئه‌گه‌ر قبوڵیشیان نییه‌، ئه‌وه‌ ده‌بێت وه‌كو سلێمانی‌ و شوێنه‌كانی‌ دیكه‌ چاوه‌ڕوان بن به‌دوو شه‌و جارێك كاره‌بایان پێبدرێت.
له‌كاتی‌ قسه‌كردن بۆ خۆپیشانده‌ران، ئۆتۆمبێلێكی‌ تایبه‌ت خۆی‌ كێشا به‌ئۆتۆمبێلی‌ د.هه‌ڤاڵ ئه‌بوبه‌كر پارێزگاری‌ سلێمانی‌ و زیانی‌ پێگه‌یاند، به‌ڵام به‌گوێره‌ی‌ زانیاریه‌كان له‌و ڕوداوه‌دا جگه‌ له‌زیانی‌ مادی‌ كه‌ به‌ر ئۆتۆمبێله‌كه‌ی‌ د.هه‌ڤاڵ و ئۆتۆمبێلی‌ هاوڵاتیه‌كه‌ش كه‌وتوه‌، هیچ زیانێكی‌ گیانی‌ تێدا نه‌بوه‌.
