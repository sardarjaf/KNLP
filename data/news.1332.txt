وه‌رگرتنی‌ پاره‌ی‌ مانگانه‌ی‌ كاره‌بای‌ مۆلیده‌ ئه‌هلیه‌كان له‌هاوڵاتیان پێشده‌خرێت و جێگری سه‌رۆكی كۆمه‌ڵه‌ی مۆلیده‌ ئه‌هلیه‌كانیش نرخی ئه‌مپێرێك كاره‌بای‌ مۆلیده‌ بۆ ئه‌م مانگه‌ ئاشكراده‌كات، ده‌شڵێت:"به‌هۆی گرانبونی نرخی گازه‌وه‌ وه‌رگرتنی‌ پاره‌ له‌هاوڵاتیان پێشخراوه‌".
كه‌مال جه‌لال جێگری سه‌رۆكی كۆمه‌ڵه‌ی مۆلیده‌ ئه‌هلیه‌كان به‌SNNی ڕاگه‌یاند، "ڕۆژی ٢٨ی هه‌موو مانگێك نرخی كاره‌بای مۆلیده‌ ئه‌هلیه‌كان دیاریده‌كرێت، به‌ڵام بۆ ئه‌م مانگه‌ به‌هۆی گرانبونی نرخی گازه‌وه‌ كه‌ ڕاسته‌وخۆ په‌یوه‌ندی به‌نرخی كاره‌بای مۆلیده‌وه‌ هه‌یه‌، دیاریكردنی كاتژمێره‌كان و نرخی كاره‌بامان پێشخست بۆ ئه‌مڕۆ ٢٤ی ئاب".
وتیشی‌:"ئه‌گه‌ر ئه‌م مانگه‌ش هاوشێوه‌ی مانگه‌كانی دیكه‌ نرخی كاره‌بای مۆلیده‌مان له‌كاتی خۆیدا دیاریبكردایه‌، بێگومان نرخه‌كه‌ له‌سه‌ر هاوڵاتیان زۆرتر ده‌بوو".
ئه‌وه‌شی‌ ڕونكرده‌وه‌، "نرخی كاتژمێره‌كانی پێدانی كاره‌بای مۆلیده‌ی ئه‌و چوار ڕۆژه‌ی دیكه‌ كه‌ ده‌مێنێته‌وه‌، له‌گه‌ڵ مانگی داهاتودا له‌هاوڵاتیان وه‌رده‌گیرێت".
سه‌باره‌ت به‌پاره‌ی‌ ئه‌م مانگه‌ی‌ مۆلیده‌كانیش وتی‌:"چاوه‌ڕوانده‌كرێت نرخی ئه‌مپێرێك كاره‌بای مۆلیده‌ بۆ ئه‌م مانگه‌ له‌نێوان (15 بۆ 17 هه‌زار و 500 دیناردا) بێت.
