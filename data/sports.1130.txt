ئەمشەو هەینی پاڵەوانێتی یۆرۆی 2016 لە وڵاتی فەڕەنسا دەسپێدەکات، ڕۆژی دووشەممەی داهاتوو لە یارییەکەی بەهێزدا لەکۆمەڵەی پێنجەمدا هەردوو هەڵبژاردەی ئیتاڵیا و بەلجیکا رووبەڕووی یەکدەبنەوە.
وەک ئاشکرایە هەڵبژاردەی بەلیجکا لە رێزەبدنی جیهاندا دووەم هەڵبژاردەیە لە دوای ئەرجەنتینەوە، بەهۆی ئەوەی لە چەندین یاری رابردوودا ئاستێکی باشیان هەبووە و چەند یاریزانێکی بەناوبانگ تێدایە وەکوو هازارد و ناینگۆلان و گاراسکۆ و کۆرتوا و هتد...
راستە هەڵبژاردەی ئیتاڵیا یاریزانەکانی پێشووی نەماوە، بەڵام هەموو جیهان دەزانێت کە ئازۆری لە پاڵەوانیتییە گەورەکاندا یاخود ئەگەر فشاری لەسەر بێت ئەوە ئاستێکی زۆر باش پێشەکش دەکەن و هەموو جیهان سەرسام دەکەن.
لۆرینزۆ ئەنسینی یاریزانی هەڵبژاردەی ئیتاڵیا پێش یارییەکەی بەلجیکا وتی: "بە دڵناییەوە هێرش دەکەینە سەر گۆڵی بەلجیکا، ئەوان هەڵبژاردەیەکن هێرشبەریان بەهێزە، ئێمەش دەمانەوێت بەرگریکارەکانیان بهەژێنین".
لەهەمان کاتدا ئیدێر هێرشبەری ئیتاڵیا ڕایگەیاند، ئەنجامێکی باش لەم یارییەدا وامان لیدەکات کە متامەنەمان زیاتر بیت لەم پاڵەوانیتییە، بەڵام ئەگەر سەرکەوتنیش بەدەست نەهێنین ئەوا دوو یاریی تر دەمێنێت و دەتوانین سەربکەوین بۆ قۆناغی داهاتوو.
