تۆڕی کۆمەڵايەتی ئينستاگرام بەردەوامە لە ئەنجامدانی گۆڕانکاری و نوێکردنەوە بەمەبەستی زياتر هێنانی بەکارهێنەر و رکابەری کردنی تۆڕەکانی ديکە.
لە نوێترين تايبەتمەندی دا، ئينستاگرام رێگەی دا بە بەکارهێنانی لەکاتی دانانی وێنەيەکدا ئەو وێنەيە نەبڕێت (کرۆپ)ی نەکات و راستەوخۆ شێوەکەی خۆی دابنێت، بەڵام پێشتر رێگەی نەدەداو دەبووايە لە وێنەکەت ببڕايە ئينجا دەتوانرا دابندرێت کە ئەمەش بەشێکی زۆری وێنەکە لەناو دەچوو و نەدەبيندرا.
لە گۆڕانکارييەکی ديکەدا کە بەنيازە خۆکارانە بۆ سەرجەم بەکارهێنەرانی تۆڕەکەی بنێرێت، ئينستاگرام بەشێ دايرێکت دەگۆڕێت و شێوەيەک لە شێوەکانی سناپچات وەردەگرێت، بەزيادکردنی ئەو تايبەتمەندييە هەموو بەکارهێنەرێک دەتوانێت چات بکات بە کەسیی بێت ياخود گروپ، هەروەها دەشتواندرێت وێنە بۆ يەکتر بنێرن.
بە زيادکردنی ئەو تايبەتمەندييە، ئينستاگرام سەرنجی زۆری بەکارهێنەران بەلای خۆيدا رادەکێشت و لەو رەخنانەش رزگاری دەبێت کە بەردەوام ئاڕاستەی دەکرا بە نەبوونی شێوازێکی باشی چاتکردن لەناو تۆڕەکەياندا، بێگومان ئەم تايبەتمەندييانەش بۆ ئاپەکەی دەبێت.
