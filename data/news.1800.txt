بەهۆی تەقەكردنی قەناس بەدەستەكانی حەشدی شەعبی لە خەڵكی خورماتوو وهێزی پێشمەرگە فەرماندەیەكی هێزی پێشمەرگە كەمێك پێش ئێستا شەهیدكرا.
حەسەن بارام جێگری بازنەی حەمرینی یەكێتی نیشتیمانی كوردستان هەواڵەكەی پشت راستكردەوەو ئەمڕۆ یەك شەممە 24/4/2016 بە ئاژانسی (ڕێگای كوردستان)ی ڕاگەیاند: كەمێك پێش ئێستا چەكدارانی حەشدی شەعبی لە سەر باڵاخانەكانی نێو گەڕەكە توركمان نشینەكان تەقە لە دەستەی هێزەكانی پۆلیسی فریاكەوتنی سەر بەهەرێمی كوردستان دەكەن وبەو هۆیەشەوە ئەفسەرێكی پێشمەرگە بە ناوی عەمید سیروان شەهید دەبێت .
ناوبراو راشیگەیاند: شەڕەكە بەردەوامەو جۆرەها چەكی قورس وسوكی تێدا بە كار دەهێنرێت ولە ئێستادا بووەتە شەڕی كۆڵان بە كۆڵان وژمارەیەكی زۆری حەشدی شەعبی كوژراون وبرینداربوون.
