كۆمپانیای فیات كرایسلر بۆ بەرهەمهینانی ئۆتۆمۆبێلی ئیتاڵی بڕیاریدا تا كۆتایی ئەمساڵ 1400 كرێكار و كارمەندی خۆی لەشاری دیترۆیتی وڵاتە یەكگرتووەكانی ئەمەریكا لە كار دەربكات، كە 1300 یان لە ناوەندی شاپە، ئەمەش بەرەو روی ناڕەزایەتی كرێكارانی ئەو بەشانە بوەوە، گوایە ئەم بێكاركردنانە بەهۆی كەمبونەوەی فرۆشتنی فیاتر كرایسلەری 200 ەوە بووە بەڕێژەی 63%، كە تا ئێستا 34268 ئۆتۆمۆبیلی لەم چەشنە لە مەخزەنەكانی ماوەتەوەو نەفرۆشراوە.
لای خۆیەوە كۆمپانیای زەبەلاحی شیفرۆنی نەوتی ئەمەریكی كە دووەم كۆمپانیای نەوتی ئەمەریكییە لە چوارچێوەی دەركردنی 4 هەزار كارمەندو كرێكاری خۆی لەمساڵدا، بڕیاری دا 655 كرێكارو كارمەندی خۆی لە هیوستن دەربكات .وێڕای بەردەوامبوونی قازانجەكانیان كە دەگاتە ملیارها دۆلار، بەڵام بەهۆی قەیرانی سیستەمی سەرمایەداری و چاوچنۆكی سەرمایەداران بۆ قازانجی زیاتر، پرۆسەی ناردنەوەی كرێكاران بۆ ماڵەوە لەلایەن كۆمپانیا زەبەلاحەكانەوە بەردەوامە.
