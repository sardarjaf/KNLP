رۆبێرت لیڤاندۆڤسكی هێرشبەری هەڵبژاردەی پۆڵەندا و یانەی بایرن میونشنی ئەڵمانی لە رووی تۆماركردنی گۆڵ لە ساڵی 2017 داپێش هەریەك لە لیۆنێل میسی ئەستێرەی یانەی بەرشەلۆنە و كریستیانۆ رۆناڵدۆی ئەستێرەی یەكەمی یانەی ریاڵ مەدرید دەداتەوە، لەو بارەیەوە پێگەی ئەلیكترۆنی  سپۆرت یەكی ئەڵمانی بڵاویكردەوە: ئەو هێرشبەرە پۆڵەندییە ئەم وەرزە ئاستێكی زۆر نایاب پێشكەش دەكات و توانیویەتی لەساڵی 2017 دا لەگەڵ یانەكەی و هەڵبژاردەكەی 60 گۆڵ تۆمار بكات لە كاتێكدا لیۆنێل میسی 53 گۆڵ و رۆناڵدۆ لەم ساڵدا 52 گۆڵی بۆ هەڵبژاردەكەی و یانەكەی تۆماركردووە، پێگەكە باسی لەوەشكرد: لیڤاندۆڤسكی جگە لەو رێژە زۆرەی ئەم ساڵ تۆماریكردووە وەك گۆڵكاری پاڵاوتنەكانی كیشوەری ئەوروپا بۆ گەیشتن بە مۆندیالی روسیای 2018 دەستنیشانكرا كە توانی 16 گۆڵ تۆمار بكات و بووە گۆڵكاری مێژوویی هەڵبژاردەكەی بە تۆماركردنی 50 گۆڵ.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
