لە یاری لوتكەی هەفتەی پانزەیەمی كاڵچۆ  هەردوو یانەی ناپۆلی و یۆڤانتۆسی پاڵەوانی شەش وەرزی رابردووی سكۆدیتۆ لە یاریگای سان پاولۆ رووبەرووی یەك بوونەوە  هەر لە سەرەتای یاریەكەوە یاریزانانی هەردوو یانە بە شێوازی هێرشبردن دەستیان پێكرد  تا لە دەقیقەی 12 دا گۆنزالۆ هیگواین گۆڵی پێشكەوتنی یانەی یۆڤانتۆسی میوانی تۆمار كرد  هەرچەندە دوای ئەو گۆڵە یاریزانانی هەردوو یانە چەندین هەلی ئاسانی گۆڵ تۆمار كردنیان بۆ دروست بوو  بەڵام لە هەژاندنی تۆری گۆڵی یەكتر سەركەوتوو نەبوون و سەرەنجام گێمی یەكەمی یاریەكە هەر بەو تاكە گۆڵەی هیگواین تەواو بوو  سەرەرای ئەوەی لە گێمی دووەمدا یاریزانانی یانەی ناپۆلی بە شێوەیەكی بەرچاو كۆنترۆڵی نێو یاریگایان گرتە دەست و هەموو هەوڵێكی خۆیان خستە كار ئەنجامەكە هاوسەنگ بكەنەوە  بەڵام سەركەوتوو نەبوون و لە كۆتاییدا یاریەكەیان بە گۆڵێكی بێ وەڵام بە یانەی یۆڤانتۆس دۆراند  بەوەش خانمە پیرەكە توانی دوای 20 ساڵ بۆ جاری یەكەم لە یاریگای سان پاولۆ بردنەوە تۆمار بكات  هەروەها بەو بردنەوەیەش یانەی یۆڤانتۆس بە كۆكردنەوەی 37 خاڵ و بە شێوەیەكی كاتی چووە پلەی دووەمی ریزبەندی خولەكە و ناپۆلیش بە 38 خاڵ لە پێشەنگدا مایەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
