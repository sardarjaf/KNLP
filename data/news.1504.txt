لەیاریەکی دۆستانەدا، کە پرۆژەی چرۆ بۆ ھاوکاری کەسانی توش بوو بە نەخۆشی شێرپەنجە رێکیخستووە.
تیپی چەخماخەی نوێی ھونەرمەندانی سلێمانی و تیپی گەوارەی ھونەرمەندانی ھەولێر لە سلێمانی روبەروی یەک دەبنەوە.
حەمە عەلی خان سەرۆکی تیپی چەخماخەی نوێ، بە SNNی راگەیاند: وەکو ھونەرمەندان پشتگیری لەم جۆرە پرۆژانە دەکەین تاوەکو بتوانین نەخۆشی شێرپەنجە رابگرین و نەوەکانمان بە دووربن لەو نەخۆشییە.
راشیگەیاند: ھەموو ھەوڵێک دەدەین یارییەکە بە یەکسان بوون کۆتایی بێت و نامانەوێت بڵێن ھونەرمەندانی سلێمانی لەھەولێری بردەوە و یارییەکەی ئێمە بۆ خۆشیە و تەنھا بۆ پشتگیری کەسانی توشبوو بۆ نەخۆشی شێرپەنجەیە.
