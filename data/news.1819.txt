عەباس بەیاتی‌، ئەندامی‌ لیژنەی‌ پەیوەندییەكانی‌ دەرەوە لەئەنجومەنی‌ نوێنەرانی‌ عێراق رایگەیاند: رژێمی‌ بەعس كێڵگەیەكی‌ زۆری‌ لەباشووری ‌رۆژهەڵاتی ئاسیا كڕیبوو، كە چای‌ بەرهەمدەهێناو هەناردەی‌ دەكرد، لەدوای‌ رووخانی‌ بەعس ئەو كێڵگانە درانە وەزارەتی‌ بازرگانی‌ و وەزارەت سەرپەرشتی دەكات".
ناوبراو راشیگەیاند "لیژنەكەیان زانیاریی‌ وردی‌ لەسەر بارودۆخی ئەو كێڵگانە و چۆنێتی بەرهەمهێنان و لایەنی دارایی نییە، بەڵام لەگەڵ وەزارەتی‌ دەرەوە بەدواداچوون دەكەن".
ئەوەشی گوت" رژێمی‌ پێشووی بەعس سامان و كوڵكێكی زۆری هەبووەو خۆیان لەزەوی‌ و خانووبەرە لەوڵاتە جیاجیاكانی‌ جیهاندا دەبیننەوە، بەتایبەتیش لە فەرەنسا و شارەكانی‌ كان و نیس.
