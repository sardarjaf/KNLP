بە پێی هەواڵی رۆژنامە پورتوگالییەكان : بەرپرسانی هەردوو یانەی یۆڤانتۆسی ئیتاڵی و ئارسناڵی ئینگلیزی گرنگی بە تواناكانی ویلیام كارڤایۆی یاریزانی هێڵی ناوەراستی یانەی سپۆرتینگ لیشبۆنە دەدەن و لە كێبڕكێیەكی بەهێزیشدان لە ماوەی داهاتوودا بیبەنە ریزەكانیانەوە   رۆژنامەكانی پورتوگال ئاشكرایان كردووە : لە ماوەی چەند رۆژی رابردوودا نێردراوی هەردوو یانەی یۆڤی و گەنەرز چوونەتە شاری لیشبۆنە و لە نزیكەوە لەگەڵ بەرپرسانی سپۆرتینگ گفتوگۆیان ئەنجام داوە  ئەویش بە هیوای ئەوەی بتوانن لە ماوەی داهاتوودا گرێبەستێك لەگەڵ كارڤایۆ ئیمزا بكەن  رۆژنامەكانی پورتوگال باسیان لەوەش كردووە : ئیدارەی یانەی سپۆرتینگ لیشبۆنە بە بەرپرسانی ئەو 2 یانەیەیان راگەیاندووە : كە یانەكەیان ئامادەیە لە بەرامبەر بری 40 ملیۆن پاوەند دەستبەرداری ئەو یاریزانەیان ببن  رۆژنامەكانی پورتوگال ئاماژەیان بەوەش داوە : جگە لە هەردوو یانەی یۆڤانتۆس و ئارسناڵ چەند یانەیەكی تری ناوداری كیشوەری ئەوروپا لەسەر هێڵن بۆ كڕینی ویلیام كارڤایۆی تەمەن 25 ساڵ  بە تایبەتی یانەی مان یونایتد كە ماوەی زیاتر لە 2 وەرزە هەوڵی كڕینی ئەو یاریزانەی هەڵبژاردەی پورتوگال دەدات.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
