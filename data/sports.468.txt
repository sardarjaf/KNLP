لە دوا رووبەروو بوونەوەی هەفتەی سیانزەیەمی پریمەرلیگ  یانەی مانچستەر سیتی دوور لە یاریگای خۆی بەرامبەر بە یانەی هیدێرسڤیڵد تاون یاری كرد  هەرچەندە لە سەرەتای یاریەكەوە یاریزانانی مان سیتی كۆنترۆڵی نێو یاریگایان گرتە دەست و زیاتر لە جارێكیش نزیك بوون لە تۆمار كردنی گۆڵی پێشكەوتنی خۆیان  بەڵام لە دوا دەقیقەی گێمی یەكەمی یاریەكەدا نیكۆلاس ئۆتامێندی بە هەڵە گۆڵێكی لە یانەكەی تۆمار كرد و هیدێرسڤیڵد تاونی كردە خاوەن گۆڵی پێشكەوتن  لەگەڵ دەستپێكردنی گێمی دووەمی یاریەكە یاریزانانی یانەی میوان فشارێكی زۆریان خستە سەر گۆڵی یانەی بەرامبەر  تا لە دەقیقەی 47 دا ناوبژیوان لێدانێكی سزای بۆ هەژمار كردن و سێرجیۆ ئەگوێرۆش توانی بە شێوەیەكی سەركەوتوو گۆڵی یەكەم و یەكسان بوونی یانەكەی پێ تۆمار بكات  دوای ئەو گۆڵەش یاریزانانی یانەی مانچستەرسیتی لە هێرشەكانیان بەردەوام بوون و دوای هەوڵێكی زۆریش سەرەنجام لە دەقیقەی 84 دا رەحیم ستێرلینگ گۆڵی پێشكەوتنی پێ بەخشین  لە كۆتاییشدا یانەی مانچستەرسیتی بە 2 گۆڵ بەرامبەر بە گۆڵێك هیدێرسڤیڵد تاونی دووچاری شكست كرد و بە كۆكردنەوەی 37 خاڵیش پێگەی خۆی لە پێشەنگی ریزبەندی خولەكە بەهێز تر كرد  كە ئەوەش یانزەیەمین بردنەوەی لەسەر یەكی ئەو یانەیەیە لە ركابەرییەكانی ئەم وەرزەی پریمەرلیگ .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
