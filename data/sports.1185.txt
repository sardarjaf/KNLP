 یانەی یۆڤانتۆسی ئیتاڵی هەوڵەكانی بۆ كڕینی ئەندرێ گۆمێزی یاریزانی هێڵی ناوەراستی یانەی بەرشەلۆنەی ئیسپانی دەست پێكردۆتەوە و لە پلانی ئەوەشدان لە میركاتۆی هاوینەی ئەم وەرزەدا ئەو یاریزانە پورتوگالییە بهێننە ریزەكانیانەوە  رۆژنامەی توتو میركاتۆی ئاشكرای كردووە : بەرپرسانی یانەی یۆڤانتۆس لە پێناو بەهێزتركردنی ریزەكانیان هەموو هەوڵێكی خۆیان خستۆتە كار تا گرێبەستێك لەگەڵ گۆمێز ئیمزا بكەن  رۆژنامەی توتو میركاتۆ ئاماژەی بەوەش كردووە : لە چەند سەعاتی داهاتوودا بەرپرسانی هەردوو یانەی یۆڤانتۆس و بەرشەلۆنە كۆدەبنەوە و بە شێوەیەكی رەسمیش چارەنووسی ئەو یاریزانە یەكلایی دەكەنەوە  رۆژنامەی توتو میركاتۆ باسی لەوەش كردووە : بەرپرسانی یۆڤانتۆس ئامادەییان نیشانداوە لە بەرامبەر هاتنی ناوبراو بۆ ریزەكانیان بۆندێكی گرانبەها پێشكەشی بلوگرانا بكەن  ئەندرێ گۆمێزی تەمەن 24 ساڵ لە هاوینی رابردوودا لە ریزی یانەی ڤالانسیاوە بە بڕی 35 ملیۆن یۆرۆ رووی كردە ریزەكانی یانەی بەرشەلۆنە  بەڵام بەهۆی ئەوەی ئەو یاریزانە لە وەرزی رابردوودا نەیتوانی لەگەڵ ئەو یانە كەتەلۆنیە ئاستێكی بەرز پێشكەش بكات  بەرپرسانی بەرشەلۆنە لە پلانی ئەوەشدان لە میركاتۆی هاوینەی ئەمساڵدا دەستبەرداری ئەو یاریزانە پورتوگالییەیان ببن .
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
