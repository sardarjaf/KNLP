کوردیلەکانی ئەمڕۆمان .. نەوەی داهاتووی کوردسـتانن .. هیــوا و ئومێدی گەلەکەمانن .. بەردی بنـاغە و کۆڵەکەکـانی کۆمەڵـگای داهاتــووی کوردســتانن .. کوردیلەکــــانمان گرنگترین سامـان و سەرمـایەی گەلی کوردمـانن .. کە لە سـامانی نەوت و زێڕێش زۆر بە نرختر و گرنگترن .
کوریــــلەکانمان، تـۆوی ژیـان و مانـمانن .. دەڕوێن و شـین دەبـن .. ساڵ لە دوای ساڵ گەورەتــر دەبن .. دەبنە نەمامی تەڕ و ناسکی هــیوامان .. تا زیـاتر بەیاخ بەم شــــلکە نەمامانەی ئەمڕۆمان بدەین .. تا زیاتر خزمەتیان بکەین .. جوانـتر دەڕسکێن .. باشــتر چـرۆ و گـەڵا دەکەن .. نایابتر بەر دەدەن .. دەبنە کەڵەداری بەهـێز و رەگ داکوتــراو .. دەتوانن لەبەر لیزمە و رەهێڵە و رەشەبا و زریان و تۆفانی رۆژگارە سەختەکاندا خۆیان بگرن و هەڵنەتەکـێن .. دەتوانن لەگەڵ گۆڕانکارییە خێراکانی ئەم سەردەمە جەنجاڵە و، لەگەڵ داهاتووی جەنجاڵتردا دەربەرن .. لە کاروانی خێراڕەوی شارستانی و پێشکەوتن دوانەکەون .. لەگەڵ داهێنانە سەیر و سەمرەکانی رۆژانەی تەکنۆلۆژیادا نابەڵەد نـەبن .
لەم روانــگەیەوە، دەستەبــەرکــردنی دواڕۆژێــکی گەشــتر و شـیاوتر بۆ کوردســتان .. ژیانێکی خۆشتر و شیرینتر بۆ گەلی کوردمان .. هێنانەدی هیوا و خواست و خـەونەکای ئەمــڕۆمان .. دامـەزرانــدنی دەوڵــــەتی سەربەخــۆی کوردسـتان، کە هیــوا و خـواستی هەموومـانە .. هەمـوو ئەم هیــوا و ئـاواتانەمـان، لە سـایەی بیـر و هـۆشی گەش و، بە مەچـەک و بـازووی کوردیلەکـانی ئەمڕۆمـان دێـنە دی .
بۆ هێنانەدی ئەم هیوا و ئامانجانەشمان، پێویستە بە ئەوپەڕی دڵسۆزی و زاناییەوە، بە ئەوپەڕی بەرپرسێتی و دوورئەندێشەییەوە .. بایەخ بە پـەروەردەکـردن و بە ڕێنمایی و بە ئـاراستەکردن و، بە راهێنان و، بە ئامـادەکردنی کوردیلەکـــانی ئەمڕۆمـــان بـدەین .. پێویستە بە هەستی کوردایەتی و، بە سۆز و خۆشەویستی و ئینتیمابوون بۆ کوردسـتان گۆشیان بـکەین .. ئەمانەش گرنگترین و، پیــرۆزترین ئــەرکی ئەستۆی هەموومـانن ..  پێویسترین ئـەرکی نەتــەوەیی و نیشتــمانیمانن .. دەبێـت ئــەم راسـتییەش لەبــەرچـاو بگرین، کە نـەوەی ئەمڕۆمــان، لەگەڵ نەوەی سەدەی بیسـتەمدا جیاوازییەکی زۆریــان هـەیە .. نەوەی ئەمڕۆمان، ئاسۆی بیر و ئەندێشەیان فراوانتر و روونـاکترە .. هیــوا و خـەون و خواستەکانیـشیان، هەمــان خـــەون و خواستی نــەوەی پێش خۆیـــــان نین .. نەوەی ئەمڕۆمان، لە سـایەی جیهانگیری و تـازەگەری و پـەروەردەی نـوێ و، داهێنانە تـــــازەکانی تەکنۆلۆژیادا .. بوونی بە هەزاران کتێب و گۆڤاری وێنەداری رەنگاوڕەنگی هەمەڕەنگەی منداڵانیش لە بەردەسـتیاندان .. بوونی ئینتەرنێت و چەندین ئامێری زەین تيژکردن و زیانیاری دەوڵەمەندکردن .. بوونی دایکان و باوکانی و خێزانانی رۆشنبیر و  هۆشیار و بە تەنگەوەهاتووی ئایـندەی کورد و کوردسـتان .. هەموو ئەمـانە بوونـەتە هۆی دروست بوونی نەوەیەکی چـاوکراوەتر و رۆشـنبیرتر و زۆرزانـترن و بلیـمەتر لە نەوەی پێشتریان .. لە رووەشە هەریەکە لە خێزان و قوتابخانە و راگەیاندن و میدیاکان و هەموو ئەو رێخراوانەش کە چاودێری کردنی جێبەجێکردنی مافـەکانی مـنداڵان دەکەن .. رووڵـێکی زۆر گرنگ و کاریگەریان لە پـەروەردەکردنی دروست و لە ئـاراستەکردنی راستی کوردیلەکانماندا هەیە .
ئەگەر بە پێی بنەما راسـت و دروستەکانی پـەروەردەی نـوێ، کوردیلەکــانمان گــۆش و پـەروەردەیـان بـکەین .. بێگومان سەرکەوتـوو دەبـین و دواڕۆژیــکی باشـتر و گەشـتر بۆ کـورد و کورستان مسۆگەردەکەین .
