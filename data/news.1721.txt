دانیار ئەندازیارە و تەمەنی ٢٩ ساڵە و دەستگیراندارە، دەستگرانەکەی ناوی(شنۆیە) و ٢٤ساڵە، خوێندکاری کۆلێژی پزیشکییە و لەیەکێک لە پارێزگاکانی ھەرێم نیشتەجێن، پەیوەندییەکەیان بەھۆی ئەوەوە دروستبووە کە دراوسێبوون و ماڵیان لە گەڕەکێکدابووە، دوای ئەوەی پەیوەندی خۆشەویستی لەنێوانیاندا دروست دەبێت، دانیار چۆتە داخوازی شنۆو ھەردوولا پێکھاتوون و ئەڵقەی ھاوسەرگیریان گۆڕییەوە.
شنۆ کچێکی جوان و رەوشت بەرزبوو، بەھۆی جوانی و رەوشتەکەیەوە زۆرکەس ھەوڵیدابوو لێی نزیکبێتەوە و ھاوسەرگیری لەگەڵ بکات، بەتایبەت پێش ئەوەی لەگەڵ دانیار ئاڵقەی ھاوسەرگیری بگۆڕنەوە.
لەو بەشەی کە شنۆ تیایدا دەیخوێند کوڕێکی ھاوپۆلی بەناوی(میران)  زۆر عاشقی شنۆبوو بوو تەنانەت و چەندینجاریش خۆشەویستی خۆی بۆدەربڕی و قسەی لەگەڵ کرد، بەڵام شنۆ ڕازی نەدەبوو تەنانەت دوای ئەوەی شنۆ مارەکرا، میران ھەر کۆڵینەدەدا و زیاتر رێگەی بەشنۆ دەگرت، شنۆش حەزی نەدەکرد بە دانیار بڵێ و لەڕەفتارەکانی میران ئاگاداری بکاتەوە، چونکە شتەکەی بەبێ مانا وەرگرتبوو، بەڵام میران وای لێھاتبوو رۆژ بەرۆژ رق ئەستور دەبوو و دەیویست بەھەر ھۆیەک بێت دڵی شنۆ رازی بکات.
ھەرچەندە میران کوڕێکی قۆز و پارەدار بوو، بەڵام لەخۆشەویستیدا ئەو جۆرە بابەتانە لای شنۆ لاوەکی بوون، تا وای لێھات میران بڕیاریدا کە شنۆ بفڕێنێت و ناچاری بکات رازی بێت، بۆیە بەیانییەک شنۆ لەماڵەوە ھاتەدەرەوە تابچێت بەرەو زانکۆ، میران بەئۆتۆمبێلەکەی خۆی چاودێری دەکرد تا لەماڵەوە دوورکەوتەوە و لێی چووە پێشەوە، پێی وت شنۆ سەرکەوە لەگەڵم منیش دەچم بۆ زانکۆ تا بتگەیەنم، بەڵام شنۆ رازی نەبوو، بۆیە میران دابەزی و بەزۆر شنۆی خستە ناو ئۆتۆمبێلەکەیەوە و بەتیژڕەویەکی زۆرەوە لەو شوێنەتێپەڕی، چەند کەسێکیش لەوناوەدا لەدورەوە روداوەکەیان بینیبوو، دەستبەجێ ژمارەی ئۆتۆمبێلەکە و روداوەکەیان بۆ پۆلیس باسکردبوو، بەڵام میران پلانی داڕشتبوو کە بچێتە چ شوێنێک، بەزووی بەرەوە یەکێک لەناوچە گەشتیارییەکان شنۆی برد.
ماوەی ٢٠ رۆژ میران لەو شوێنە لەگەڵ شنۆ مایەوە و لەژوورێکدا دەستبەسەری کردبوو، لەو چەند رۆژەدا چەند رێگای بەکارھێنا بۆئەوەی شنۆ رازی بکات، تەنانەت ھەڕەشە و لێدانیشی بەرامبەری بەکارھێنابوو تا شنۆ رازی بێت، بەڵام شنۆ رازی نەبوو بوو دوای ئەو ماوەیە پۆلیس لەرێگەی ژمارەی ئۆتۆمبێلەکە و بەدواداچوونەوە توانی میران دەستگیر بکەن و دادگاش بەپێی ماددەی (٤٢١) لەیاسای سزادانی عیراقی ماوەی ١٥ ساڵ زیندانی بەسەردا سەپاند.
