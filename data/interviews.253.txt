لەشاری سلێمانی سەرۆك و ژمارەیەك پەرلەمانتاری فراكسیۆنی یەكێتی لەئەنجومەنی نوێنەرانی عیراق سەردانی مەكۆی سەرەكی بزووتنەوەی گۆڕانیان كرد و لەلایەن عومەری سەید عەلی رێكخەری گشتی بزووتنەوەی گۆران و جەلال جەوهەر ئەندامی خانەی راپەراندن و ژمارەیەك پەرلەمانتاری بزووتنەوەی گۆڕان لەئەنجومەنی نوێنەرانی عیراق پێشوازیانلێكرا.
شێركۆ مەنگوڕی ئەندامی ئەنجومەنی نوێنەرانی عیراق لەفراكسیۆنی یەكێتیی لەلێدوانێكدا بە گەلی كوردستانی راگەیاند: ئەو سەردانە لەچوارچێوەی ئەو سەردان و كۆبوونەوانەیە كە بۆ لای لایەنەكان دەستیانپێكردووە بەمەبەستی چارەسەركردنی كێشەكانی نێوان هەرێم و بەغدا و لێكنزیكبوونەوەی لایەنەكان لەهەرێمی كوردستان هەروەك چۆن لەبەغدا سەرجەم لیستەكان یەك دەنگ و یەك هەڵوێستن.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
