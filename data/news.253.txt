ڕۆژنامەكە ئەوەشی ئاشكرا كردووە، هەردوولایان ڕێككەوتوون لەسەر دادگاییكردنی چوار وەزیری پێشووی ئاكەپە كە پێشتر بە تۆمەتی گەندەڵی لە كاروباری حكومی دوور خراونەتەوە.
هەر بەپێی ڕۆژنامەكە، مەهەپە داوای لە سەرۆك كۆماری توركیا ڕەجەب تەیب ئەردۆغان كردووە پابەند بێت بە یاساوە و لێی لانەدات و هەشت وەزارەتیش بداتە مەهەپە.
پێشتر هەریەكە لە پارتەكانی جەهەپە و مەهەپە سكاڵایان لە كۆمسیۆنی باڵای توركیا كردبوو بەوەی كە ئەردۆغان لەكاتی پرۆژە خزمەتگوزارییەكاندا بانگەشەی حزبی بۆ پارتەكەی خۆی دەكات.
كەمال كلیچدارئۆغڵۆ سەرۆكی پارتی كۆماری گەل جەهەپە داوای لە مەهەپە كردبوو كە پێكەوە حكومەت پێكبهێنن و هەدەپەش لەگەڵیاندا بەشدار بێت و سەرۆك وەزیرانیش بۆ مەهەپە بێت، بەڵام مەهەپە ڕەتی كردەوە حكومەت لەگەڵ جەهەپە پێكبهێنێت، چونكە پێشتر ڕایگەیاندبوو لە حكومەتێكدا بەشدار نابێت كە هەدەپەی تێدا بێت.
