ئەنجومەنی ئاسایشی هەرێمی كوردستان مەترسی دەستپێكردنی هێرشێكی نوێی حەشدی شەعبی بۆ ناوچە سنورییەكانی هەولێر ئاشكرادەكات و ڕایدەگەیەنێت: ئامادەكاریان كردوە تا هێرشبكەنە سەر پێشمەرگە.
ئەنجومەنی ئاسایشی هەرێمی كوردستان لەئەكاونتی تایبەتی خۆی لەتۆڕی كۆمەڵایەتی تویتەر بڵاویكردەوە، "ئاگاداركراوینەتەوە، كە هێزە عێراقییەكان لەسنوری مەخموورو باشووری ڕۆژئاوای هەولێر جێگیركراون و ئامادەكاری دەكەن بۆ هێرشكردنە سەر هێزەكانی پێشمەرگە، زانیاری هەواڵگریشمان بەدەستگەیشتووە، سوپای عیراق و حەشدی شەعبی و پۆلیسی فیدراڵی ڕەوانەی ناوچەكە كراون و پلانیان هەیە هێرشبكەنە سەر گوێڕو دیبەگەو ڕێگەی نێوان كەركوك – موسڵ.
