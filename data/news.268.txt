نزیکەی ھەشت ڕۆژە، ٨٣ تانکەری بەنزین لەتورکمانستانەوەو بەڕێگەی سنوری ئێرانەوە ھاوردەی سلێمانی کراوە، بەڵام نەدراوەتە بەنزینخانەکان و بەگوێرەی زانیارییەکانیش، ئامانجی ھێشتنەوەی ئەو بەنزینە بۆ گرانکردنی نرخەکەیەتی.
مەھدی مەحمود، ئەندامی لیژنەی پیشەسازی و وزەو سەرچاوە سروشتییەکانی ئەنجومەنی پارێزگای سلێمانی، بە SNNی ڕاگەیاند: بەمەبەستی ڕێگریکردن لەو قۆرخکاریە سەردانی ناوچەی تانجەرۆمان کرد، ھەرچەند سەرەتا ڕێگریان لێکردین، بەڵام دواتر چووینە ژوورەوەو لەگەڵ بازرگانەکان قسەمان کرد، دەریشکەوت ٨٣ تانکەر بەنزین ھاوردەکراوەو ھەڵگیراون.
