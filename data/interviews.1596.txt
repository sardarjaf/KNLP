سەردار ئیسماعیل ساڵی 1976 لە شاری كۆیە لەدایكبووە و دەرچووی هەردوو كۆلێژی ئاداب و یاسایە، یەكێكە لە پاڵەوانە جیهانییەكان لە یاریی لەشجوانی و كەم كەس هەیە ناوی ئەو كوڕە كوردە پاڵەوانەی نەبیستبێ، بەهۆی ئەو ئاستە بەرزەی لە پاڵەوانێتییەكانی جیهانی بەدەستیهێناوە، كە نموونەی بەرچاوی پلەی یەكەمی یەكەمەكانی لە پاڵەوانێتیی جیهان لە ئیتاڵیا لە ساڵی 2012بەدەستهێناوە، ئێستاش بۆ بەشداریكردن لە كێبڕكێی پاڵەوانی دیكە ئامادەكاری دەكات و بیر لە بەدەستهێنانی ئەنجامی شایستەتر بۆ خۆی و بۆ كوردستان دەكاتەوە.
ئێمەش لە نزیكەوە چەند پرسیارێكمان ئاراستەی كرد و بەمجۆرە وەڵامی پرسیارەكانی گوڵانی دایەوە:
- بە بۆچوونی من هێنانی راهێنەری جیهانی و كردنەوەی پاڵەوانێتی و بەشداریكردنی راهێنەرانی كورد لە خولە جیهانییەكان بەمەبەستی بەدەستهێنانی زانیاریی نوێ و بەرزكردنەوەی ئاستی راهێنەران ئەوانە هۆكارن بۆ پێشكەوتنی ئەم یارییە.
- بە بۆچوونی من هەر چەندێك پاڵەوانێتی زیاتر بێت، ژمارەی پاڵەوانەكانمان زیاتر دەبێت، بەڵام بێگومان پێویستی بە توانای ماددی هەیە.
- مایەی خۆشحاڵییە كە چینی گەنجان روویان لەم وەرزشە كردووە، ئەمەش گەواهیدەری فروان بوونی پێگەی جەماوەری ئەم یارییە دەردەخات.
- دەمەوێت شتێك بۆخوێنەران روون بكەمەوە كە جیاوازییەكی زۆر لە نێوان ماددە وزەبەخشەكان و تەواوكەرە خۆراكییەكان هەیە، بێگومان یاریزانە نێودەوڵەتییەكان پێش بەشداریكردن پكشنینیان بۆ دەكرێت، ئەگەر ماددە وزەبەخشەكانیان بەكارهێنا بێت، سزا دەدرێن، بەڵام ماددە تەواوكەرە خۆراكییەكان وەكو پرۆتین و ترشە ئەمینییەكان و كریاتین و مادە رێپێدراوەكانی دیكە زۆر ئاساییە، بۆیە من وەك پاڵەوانێك نە ماددە وزەبەخشەكان بەكار دەهێنم، نە لەگەڵ بەكارهێنانم.
- هیوای سەركەوتن و بەردەوامیتان بۆ دەخوازم و هیوادارم بایەخێكی زیاتر بە یاریی لەشجوانی و پاڵەوانەكانی بدرێت و بەرزڕاگرتنی ئاستی یارییەكە و بەرزڕاگرتنی ناوی كوردستان لە پاڵەوانێتییە نێودەوڵەتییەكانیش ئەركی گەورەی سەرشانمانە.
