 یانەی بایرن میونشنی ئەڵمانی هەرچەندە توانی بردنەوە لەجەولەی پێنجەمی قۆناغی كۆمەڵەكانی چامپیۆنس لیگ لەبەرامبەر ئەندەرلەخت تۆمار بكات، بەڵام تواناكانی یاریزانێكی گرنگی لەدەستدا، یانەی بایرن میونشنی ئەڵمانی رایگەیاند: تیاگۆ ئەلكانتارای ئیسپانی لەبردنەوەكەی شەوی رابردویان توشی پێكان بوو و بۆ ماوەی چەند مانگێك لەیاریگاكان دووردەكەوێتەوە، حەسەن ساڵح حەمیدیچی بەرێوەبەری وەرزشی لەیانە باڤاریەكە لەلێدوانێكیدا كە رۆژنامەی ئاسی ئیسپانی بڵاویكردەوە: ئەلكانتارا بۆ ماوەیەكی زۆر  دووردەكەوێتەوە بەهۆی ئەو پێكانە قورس و مەترسیدارەی توشی بوو، كە لەو یاریەدا و لەدەقیقەی 43 ی گێمی یەكەمدا بەناچاری یاریگای بەجێهێشت، وابڕیارە ئەمرۆ پشكنینی پزیشكی زیاتر بۆ ئەو یاریزانە بكرێت تا بەتەواوی لەجۆری پێكانەكە و ماوەی دووركەوتنەوەكەی بەشێوەیەكی رەسمی دڵنیا ببنەوە، لەلایەكی ترەوە یۆب هاینكسی راهێنەری بایرن میونشن رایگەیاند: ئارین رۆبنی هۆڵەندیش لەو یاریەدا توشی پێكان بووە و بەناچاری و لەدەقیقەی 48 بەپێكراوی یاریگای بەجێهێشت و یانەكە چاوەرێی ئەنجامی پشكنینە پزیشكییەكان دەكات تا لەپێكانەكەی رۆبن دڵنیابن و پێشبینیش دەكرێت بۆ یاریەكەی رۆژی شەممەی داهاتوو لەبۆندس لیگا لەبەرامبەر بوروسیا مونشن گلادباخ یاری نەكات.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
