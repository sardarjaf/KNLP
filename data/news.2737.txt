لە ئامێزی، ئەوەی لە ناوەڕاستی سەدەی رابردوودا پێی گوترا گرفتی "هەقیقەت و ئایدیۆلۆژیا"، رۆشنبیر ئەركی بەرەنگار بوونەوەی هۆشی چەواشە و رووبەڕوو بوونەوەی قۆرخی هزریی خستە ئەستۆی خۆیەوە، ئەویش بە ئامانجی گۆڕینی هۆشیاریی خەڵك و "بڵاو كردنەوەی زانست لە نێو ئەواندا".
ئیدی لە سەر ئەم بنەمایە، جیاوازییەك دەكرا، لە نێوان ئایدیۆلۆژیایەكی راست كە بە گوێرەی مێژوو دەڕوات و ئایدیۆلۆژیایەكی دی، كە پێچەوانەی مێژوو و دژ بە لۆژیكی ئەویش بوو.
جا بەم جۆرە هەڵوێستی رۆشنبیران پۆلێن دەكرا، بە گوێرەی جیاوازیی ئایدیۆلۆژیا و ئەو بیرەی باوەڕیان پێی بوو.
هەڵبەت ئەو شڵەژانەی دووانەی (هەقیقەت/ ئایدیۆلۆژیا)ی گرتەوە، هەروەها پووكانەوەی خودی ئایدیۆلۆژیاشی بە دوای خۆیدا هێنا، وای كرد جیاوازیی نێوان رۆشنبیران لە بارەی چەندین هەقیقەتی دیاری كراوەوە، نەبێت و نەمێنێت، بەڵكوو جیاوازییەكەی نێوانیان گەیشتووەتە كەناری پێكهاتەی هەقیقەت و سیستەمی بەرهەم هێنانی.
ئێستا رۆشنبیران جیاوازییان لە نێواندایە، نەك لە بارەی راست و دروستیی پرسەكانەوە، بەڵكوو لە بارەی ئەو گوتارانەی بە دەوری هەقیقەتەوە گرێژەنە دەبەستن، لە بارەی پێوەرەكانی هەقیقەت و رێكاری گەیشتن بە هەقیقەت، لە بارەی سەكۆكانی هەقیقەت و فەزاكانی بەرهەم هێنانییەوە.
پوختەی قسە، وەك (فۆكۆ) روونی كردەوە، ململانێی كولتووری ئەمڕۆ بە دەوری بڕیاردانی سیستەمێكی دیاری كراو بۆ بەرهەم هێنانی هەقیقەت، دەخولێتەوە.
ئەوە ململانێیەكە لە نێوان ئەوانەی دەیانەوەێ ئەوە لە هۆش و زەینی خەڵك بچەسپێنن، كە هەقیقەت زادەی ئەم سەرزەمینە نییە، بەڵكوو لە دێرزەمانەوە گوتراوە، نە داگیر دەكرێت و نە راشدەماڵدرێ، بەڵكوو تازە بە تازە دركی پێ دەكرێت، ئیدیهەقیقەت لەوانەشەوە وەردەگیرێت، كە مافی گواستنەوەی ئەویان هەیە.
ململانێیەكە لە نێوانی ئەوانە و خەڵكانێكی دیكەیە، كە دەیانەوێ روونی بكەنەوە، كە هەقیقەتەكان پاك و بێگەرد نین، بەڵكوو ئەوان زەمان لەوتاندوونی، تێكەڵ بە پۆخڵەواتی كردوون، وابەستەی مێژووشن.
ئەوان (هەقیقەتەكان)، بە زۆری هەڵەن و راست كراونەتەوە، لە یەكەمین بەرەبەیانیشدا خۆ نانوێنن، بەڵكوو بە خورتی دەپچڕێن، لە نێو نائارامی و تەگەرە و ئاستەنگ و لەمپەردا، رێی خۆیان دەكەنەوە و دەیبڕن.
لە هەمووشی گرنگتر ئەوەیە، پرسەكە ئیدی تێزی ئەپستمۆلۆژی تێپەڕێنێ، بۆ ئەوەی بگاتە مەرجی ئەپستیمی، كە نەك هەر پەیوەندیی هەقیقەت بەوەی كە هەو نییە، رەچاو دەكات، بەڵكوو تێكڕای ئەو رێسایانەش رەچاو دەكات، كە لە نێو كۆمەڵدا كاری هەقیقەتیان پێ رایی دەكرێت.
چی دی هەقیقەت "كۆی ئەو شتانە نییە كە دەبێ ئاشكرا بكرێن و بدۆزرێنەوە، واش لە ئەوانی دی بكەین قبووڵیان بكەن"، بەڵكوو هەقیقەت بریتییە لە "كۆی ئەو رێسایانەی دەكرێ، بە گوێرەی ئەوان هەقیقەت و ناهەقیقەت لە یەكدی جودا بكەینەوە، دەسەڵاتێكیش بە هەقیقەت بدەین، كە كاریگەرییەكی تایبەتی هەیە".
ئیدی بە گوێرەی ئەم رەوشە، ئەركی رۆشنبیر نییە خەڵك بهێنێتە سەر باوەڕ هێنان بە چەند هەقیقەتێكی دیاری كراو، هەروەها "بڵاو كردنەوەی هۆشیاری لە نێویاندا" و راستەڕێیان پێ پیشان بدات، بەڵكوو ئەركی ئەوەیە سیستەمی بەرهەم هێنانی ئەو هەقیقەتەی تێیدا دەژین، بگۆڕێ.
ئەمەش واتای ئەوەیە، كە ئەركەكە تەنیا پەیوەست نییە بە رۆڵی لۆژیكانە، كە پێوەرەكانی راستگۆیی و گونجاوی دیاری دەكەن، هەروەها نەك بە رۆڵێكی ئەپستمۆلۆژی، كە "رێساكانی میتۆد" دیاری دەكەن، نەك بە رۆڵی ئایدیۆلۆژیانەش، كە "باوەڕی ئەوی دی بە درۆ دەخاتەوە"، نەك بە رۆڵی رەوشتیانەش، كە رێنمایی خەڵك دەكات، نەك بە رۆڵی وەعزدەریش، كە رێ پیشانی خەڵك دەدات، بەڵكوو رۆڵی رۆشنبیر لەوەدایە، رۆڵی ئەوەیە، كە چاودێریی"سیاسەتی هەقیقەت" بكات، كار لە پێناو بڕیاردانی ئەو رێسایانە بكات، كە لە نێو كۆمەڵدا كاروباری هەقیقەتیان پی َهەڵدەسووڕێ.
ئیدی بە پێی ئەمە، ئەركی رۆشنبیر داكۆكی كردن دەبێت لە هەقیقەتگەلێكی دیاری كراو، بەڵكوو ئەركەكەی گۆڕینی "ئابووریی سیاسیانەی هەقیقەتە"، هەروەها پێداچوونەوەی "سیستەمی گوتار"یش.
ئێستا لەرێی ئینتەر نێتەوە سزای سەرپێچی هاتوچۆی هاوڵاتیان بڵاو دەكرێتەوەو، هاوڵاتیان لە نرخی سزاكان ناڕازین
  تەنیا رێگە بۆ چارەسەركردنی كێشەكانی عێراق فیدرالیزمە هەقە ئەمەپێش پێكهێنانی حكومەتی داهاتوو بەرنامەی هەموو لایەك بێت
  نێچیرڤان بارزانی بۆ گوڵان: لەمڕۆ بەدوواوە ئامانجی پارتی ئەوەیە چۆن بتوانێت زیاتر خزمەتی خەڵكی كوردستان بكات
  عەدنان كەریم لە دیمانەیەكی تایبەتی گۆڤاری گوڵاندا: داوا لە پەرلەمانی كوردستان دەكەم لە دەركردنی یاسایەك بۆ پاراستنی فەرهەنگی كوردی پەلە بكات
  سەرۆك كۆماری عێراق بۆ گوڵان: هاوپەیمانی پارتی و یەكێتی هاوپەیمانییەكی موقەدەسە و لەسەرووی هەموو شتێكەوەیە
  عەدنان موفتی ((سەرۆكی پێشووی پەرلەمانی كوردستان)) بۆ گوڵان: لەدەستووری هەرێمدا سیستمی حكومڕانی پەرلەمانیەو بەپێی یاساش دەبێت راپرسی لەسەر دەستوور بكرێت
  مەهاباد قەرەداغی بەرپرسی پەیمانگەی یەكێتی ئافرەتانی كوردستان بۆ پرسە كۆمەڵایەتییەكان: پێویستە ئافرەت كاتێك بەشداری فیعلی سیاسەت دەكات، خۆی بۆ ئەو پۆستە تەرخان بكات
