دوای قسەكانی عەبادی و كەگوتی" هەرێم نەوتمان رادەست بكات، مووچەی تەواوی فەرمانبەران دەدەن، حكومەتی هەرێمی كوردستان وەڵامی قسەكانی حەیدەر عەبادی، سەرۆك وەزیرانی عێراقی دایەوەو رایگەیاند" پێشنیاری بەڕێزیان قبوڵدەكەین و حكومەتی هەرێمی كوردستان ئامادەیە كەسەرجەم نەوتی بەرهەمهاتووی خۆی بداتە حكومەتی فیدراڵی عێراق، هەروەك بەڕوونی لە پێشنیازەكەی بەڕێزیاندا هاتووە، بەدابینكردنی تەواوی مووچەی فەر‌مانبەرانی هەرێمی كوردستان كە ژمارەیان 1ملیۆن و 400 هەزار كەسەو بۆهەر مانگێك پێویستی بە 890 ملیار دینارە، لەم پارەیەش بڕی (336 ملیار دینار) هی پێشمەرگەیە.
لەراگەیەنراوەكەی حكومەتی هەرێمدا هاتووە" بۆچی بەڕێزیان ئاماژە بە سەرچاوەی ئەو (دوو ترلیۆن و 300 ملیار دینار)ە ناكات، كە مانگانە كورتهێنانی پێدانی مووچەیە، كە سەرچاوەكەی پارەی یەدەگی بانكی ناوەندیی عێراقەو هەرێمیش بە لایەنی كەمەوە شایستەی 17%ی ئەو یەدەگەیە كە لێی بێبەشكراوە؟!
!، سەرەڕای هەموو ئەو قەرزە نێودەوڵەتییانەی بە ناوی عێراقەوە وەریانگرتووەو هەرێمی كوردستانیش بەشێكە لە عێراق، بەڵام لەوەش هەرێمیان بێبەشكردووە!!
