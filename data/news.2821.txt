رۆژی دووشەممە 18ی نیسان 13هەزار كەس لە كرێكارانی نەوت و گازی كووەیتی كە ژمارەی گشتیان 16 هەزار كرێكارە ، لە ناڕەزایەتیی بە بڕیاری حكومەت لەسەر كەمكردنەوەی كرێكانیان وەك سەرجەم كرێكارانی وڵات كە حكومەت بۆ پڕ كردنەوەی كەمهێنان خشتیەكی ئەلتەرناتیفی بۆ موچە كە كەمترە لە جاران داناوە ، بۆ سێیەمین رۆژی بەردەوام دەستیاندایە مانگرتنی بێسنوورو سەرتاسەری .
بە دوای ئەم ناڕەزایەتییە حكومەتی كووەیت داوای لە دادگا كرد تا بەدواداچوونی یاسایی بكات بۆ بەرپرسانی سەندیكا و یەكێتییە‌ كرێكارییەكان و سزایان بدات بە تاوانی زیان گەیاندن بە بەرژەوەندی باڵای نیشتمان.
بڕیار وایە لەماوەی نزیكی داهاتوودا ساندیكای پارێزەران هەڵوێستی خۆی دەرببڕێت.
ئەمە لە كاتێكدایە كە یەكێتیی كرێكارانی ‌نەوت جەختیكردووە كە كرێكاران تا كاتی گەیشتن بە داواكارییەكانیان درێژە بە مانگرتنەكانیان دەدەن.
مانگرتنی كرێكاران بووەتە هۆی دابەزینی بەرهەمهێنانی نەوتی خاوی ئەم وڵاتە لە ٣ میلیۆن بەرمیل لە رۆژێكدا بۆ 1,1 میلیۆن بەرمیل ‌ و گازی سروشتیش بۆ نیوەی رێژەی رۆژانەی دابەزیوە, هاوكات لە پاڵاوگەكانیش بەرهەم لە 930 هەزار بەرمیلەوە بۆ 520 هەزار بەرمیل دابەزیووە, ئەمە وێڕای هێزەكانی سوپا لە هەوڵی پڕ كردنەوەی شوێنی كرێكارانن , بەو هۆیەشەوە كۆمپانیای نەوت باری ئاورتەی پلە دووی راگەیاند, ئەمرۆش ساندیكای كرێكارانی نەوت رایان گەیاند بۆ سێیەمین رۆژ مانگرتن بەردەوامە .
ئەوەی شایانی باسە لە 6 ساڵی رابردوو ئەمە دووەمین گەورەترین مانگرتنی كرێكارانی نەوتی كوەیتییە .
ئەمەو یەكێتی ساندیكاكانی كرێكارانی جیهان, ساندیكای كرێكارانی بەحرێنی و تەیاری پێشكەوتنخوازی چەپگەرای كوەیتی پشتیوانی خۆیان بۆ مانگرتنی مەزنی كرێكارانی كوەیتی دەربڕی.
لەویبسایتی هەواڵی چەپ و كرێكاری.
