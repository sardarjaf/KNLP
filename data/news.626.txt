ھێزەکانی دژە تیرۆرو ھاوپەیمانی نێودەوڵەتی دەیان تیرۆریستی داعشیان کوشت کە بەنیاز بوون لە تەلعەفەرەوە بەرەو خۆرئاوای کوردستان ھەڵبێن.
شەوی رابردوو دوای کۆکردنەوەی زانیاری وردو باوەڕپێکراو لەلایەن سەرچاوەکانی دژە تیرۆر لەسەر مۆڵگەو ژمارەو جموجۆڵی تیرۆریستان لەسنوری تەلعەفەر، بەھاوکاری فڕۆکە جەنگییەکانی ھاوپەیمانان، کاروانێکی ئۆتۆمبیلی تیرۆریستانی داعش تێکبشکێنن، کە پێکھاتبوون لە ٤٠ ئوتومبێل و چەکی قورسی جۆراو جۆرو ئوتومبێلی بۆمبرێژکراوو ژمارەیەک تیرۆریستی بیانی، کە دەیانویست لە شارۆچکەی تەلعەفەرو دەوروبەری بەری ناحییەی عیازییە کە دەکەوێتە خۆرئاوای تەلعەفەر بەرەو سنوورەکانی عێراق و سوریا سەنگەرەکانی سوپای عێراق تێبپەڕێن و بەرەو خۆرئاوای کوردستان ھەڵبێن.
بەپێی ئەو زانیارییانەی دەست (کوردسات نیوز) کەوتووە، لەو بۆردوومانەدا ژمارەیەکی زۆر تیرۆریستی داعش کوژران، لەناویاندا "ئەبو ئەنەس تاجیکی" ئەمیری فەرماندەی ھێزە چەکدارە بیانییەکانی داعش لە ولایەتی جەزیرەو "ئەبو عەبدوڵا" فەرەنسی کە پێشتر لە لێپرسراوی پەرەپێدانی چەک بووە لەگەڵ "یاسر ئەلحەیو" فەرماندەی "کەتیبەی ئینغماسی" داعش ھەیە.
ھێزەکانی دژە تیرۆر، ھاوڵاتیان ئاگادار دەکاتەوە کە وەک ھەمیشە لە سەنگەرەکانی پێشەوەی بەرگری دەبێت بۆ پاراستنی خاکی کوردستان.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
