دوای ئەوەی بۆ ماوەی نزیكەی (5) ساڵ خوێندنی باڵا بۆ بەدەستهێنانی بڕوانامەی دكتۆرا لەزانكۆكانی هەرێم ڕاگیرابوو، لەگەڵ داڕشتنەوەی ڕێنماییەكانی خوێندنی باڵا، جارێكی تر وەزارەتی خوێندنی باڵا و توێژینەوەی زانستی هەرێم بڕیاری كردنەوەی خوێندنی باڵای لەزانكۆكانی هەرێمی كوردستان پەسەندكرد.
لەو چوارچێوەیەدا و دوای كردنەوەی دەرگای پێشكەشكردن و ئەنجامدانی تاقیكردنەوەی توانستی زانستی، (842) پێشكەشكار بەشداریان لەتاقیكردنەوەكان كردووە، بەگەیشتنی ناوەكانیش بۆ وەزارەتی خوێندنی باڵا و توێژینەوەی زانستی، پڕۆسەی ووردبینی و پێداچونەوە بەناوەكان دەستیان پێكرد، لەو چوارچێوەیەشدا ناوی (543) كاندید پەسەندكران بۆ بەدەستهێنانی بڕوانامەی دكتۆرا لە زانكۆكانی هەرێم بۆ ساڵی خوێندنی (2015-2016).
بۆ ئەوە مەبەستەش وەزارەتی خوێندنی باڵا و توێژینەوەی زانستی بە (6) نووسراوی جیا كەئیمزای د.یوسف گۆران وەزیری خوێندنی باڵا و توێژینەوەی زانستی بەسەرەوەیە، ئاڕاستەی زانكۆكانی (سەڵاحەدین ، سلێمانی ، دهۆك ، كۆیە ، سۆران ، زاخۆ) كراوە بۆ ئەوەی ناوەكان لە وێب سایتی زانكۆكانیان بڵاوبكەنەوە و كاری پێویستیان بۆ ئەنجام بدەن، بەوەش لەهەفتەی داهاتوەوە جارێكی تر لەزانكۆكانی هەرێمی كوردستان دەست بە خوێندنی ئەكادیمی- دكتۆرا دەكرێتەوە.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
