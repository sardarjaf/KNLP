سه‌رچاوه‌یه‌ك له‌ وه‌زاره‌تی‌ ناوخۆی‌ عیراق، رایده‌گه‌یه‌نێت، ئاماری‌ ته‌قینه‌وه‌ی‌ ئۆتۆمبێله‌ بۆمبڕێژكراوه‌كه‌ی‌ گۆڕه‌پانی‌ عه‌ده‌ن له‌ ناوچه‌ی‌ كازمییه‌ی‌ شاری‌ به‌غدا، گه‌شته‌ 26 كوژراو بریندار.
سه‌رچاوه‌یه‌ك له‌ وه‌زاره‌تی‌ ناوخۆی‌ عیراق، رایگه‌یاند :" ئاماری‌ ته‌قینه‌وه‌ی‌ ئۆتۆمبێله‌ بۆمبڕێژكراوه‌كه‌ی‌ گۆڕه‌پانی‌ عه‌ده‌ن كه‌ ده‌كه‌وێته‌ ناوچه‌ی‌ كازمییه‌ی‌ شاری‌ به‌غدا، به‌رز بووه‌وه‌ بۆ شه‌ش كوژراو و 20 بریندار".
پێشتر سه‌رچاوه‌یه‌ك له‌ وه‌زاره‌تی‌ ناوخۆ، رایگه‌یاند :" ئه‌مڕۆ یه‌كشه‌ممه‌ به‌هۆی‌ ته‌قینه‌وه‌ی‌ ئۆتۆمبیلێكه‌وه‌ له‌ ناوچه‌ی‌ كازمییه‌، ده‌یان كه‌س بوونه‌ قوربانی‌.
نێرده‌ی‌ نه‌ته‌وه‌ یه‌كگرتووه‌كان له‌ یه‌كی‌ ته‌مووزی‌ 2015 رایگه‌یاند، ته‌نها له‌ مانگی‌ حوزه‌یرانی‌ رابردوودا 3000 عراقی به‌هۆی‌ رووداوه‌ ئه‌منییه‌كانه‌وه‌ گیانیان له‌ده‌ستداوه‌، ئاماژه‌ی‌ به‌وه‌شدا، كه‌ به‌غدا زۆرترین زیانی‌ لێكه‌وتووه‌، به‌دوای‌ ئه‌ویشدا پارێزگای‌ دیاله‌ و سه‌ڵاحه‌دین.
