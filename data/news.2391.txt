سه‌ربازێكی‌ سوپای‌ توركیا كوژراو حه‌وتی‌ دیكه‌ش برینداربوون، به‌هۆی‌ ته‌قینه‌وه‌ی بۆمبێكی چێنراو به‌ ئۆتۆمبێلێكی سه‌ربازی له‌ شاری نسێبین سه‌ر به‌ پارێزگای ماردین.
به‌پێی ئاژانسی هه‌واڵی دۆغانی‌ توركی‌، له‌ كاتژمێر 7:00 سەرلەبه‌یانی ئه‌مڕۆ سێشه‌ممه‌ له‌ گه‌ڕه‌كی دیجله‌ له‌ شاری نسێبین بۆمبێكی چێنراو به‌ ئۆتۆمبێلێکی سه‌ربازیدا ته‌قیوه‌ته‌وه‌ و له‌ئه‌نجامدا یه‌ك سه‌رباز كوژراوه‌ و 7 سه‌بازیش برینداربوون‌.
قه‌ده‌غه‌ی هاتوچۆ له‌ شاری نسێبین له‌ 14ی ئادار له‌لایه‌ن والی ماردینه‌وه‌ راگه‌یه‌ندرا و ئۆپه‌راسیۆنه‌كانی سوپای توركیا له‌و شاره‌ به‌رده‌وامی هه‌یه‌ و تائێستا به‌ سه‌دان هاوڵاتی‌ به‌ره‌و ناوچه‌كانی تر ئاواره‌بوون.
