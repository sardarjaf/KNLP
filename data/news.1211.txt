دوای كوژرانی لەشەڕی لەگەڵ تیرۆریستانی داعش كۆلۆنێل ستیفن وارن گوتەبێژی هێزەكانی هاوپەیمانان راگەیاند" سەربازێكی ئەمەریكی لە تلسقۆف كەراوێژكاری هێزی پێشمەرگەی كوردستان بووە لەباكوری موسڵ لەتلسقۆف بەهۆی ئۆتۆمبێلێكی بۆمبڕێژكراو كوژرا".
پارێزگاری ویلایەتی ئەریزۆنا دەوی دۆسی، رایگەیاند: ئەو سەربازە ئەمریكییە ناوی ' چارلی كیتینگ 4' و قۆناغی ئامادەیی لە قوتابخانەی ئاركادیا لە فۆنیكس خوێندووە ئەندامی‌ تیمە دەریایی‌و ئاسمانی‌و وشكانییەكانی ویلایەتە یەكگرتووەكان بووە.
ئەو سەربازە كوڕی گەورەی چارلس كیتینگە كە یەكێك بووە لەفەرمانبەرانی بانكی ئەمریكی كە ساڵانی 1980 كاندا رۆڵێكی گرنگی لە ئاشكرابوونی گەندەڵییە گەورە داراییەكاندا كە پێنج سیناتۆری ئەمریكی لەو كاتەدا گیران هەبووە .
پارێزگاری ویلایەتی ئەریزۆنا بڵاویكردەوە" ئەو سەربازە تەمەنی 34 ساڵە و ساڵی 2004 قوتابخانەی ئامادەیی ئاركادیا تەواو كردووە، یاریزانێكی لێهاتوو و سەركەتوووی راكردنی 1600 مەتری بووە.
