مافی چارەی خۆنوسین  مافێکی ڕەوایە و خەبات لە پێناویدا ئەرکێکی پیرۆزە .
ریفراندۆمیش  رێگایەکی دیموکراسی و سەردەمیانەیە بۆ گەیشتن بەو مافە و بڕیاری گەلە لە دیاریکردنی ئایندەی خۆی.
بەڵام بەپێی لێکدانەوە و خوێندنەوەی ھەڵومەرج و زانیایەکان  گومان دەکرێ  کە ئەوەندەی مەبەست لە ریفراندۆم  شاردنەوەی شکستی حوکمڕانی و پەردەپۆشکردنی گەندەڵی و گورگان خواردی کردنی  خەڵکی  شنگاڵ و ھاتنی  سوپای تورکیا و ..... مخابن ئەوەندە  مەبەست سەربەخۆیی نیە، چونکە:
١.
لە ڕووی سیاسی: کوردستان لە  ناو ململانێ و ناتەبایی و قەیرانێکی  گەورەدایە و  ریفراندۆمیش  بڕیارێکی چارەنوس سازە و  پێویستی  بە تەبایی و یەک ھەڵوێستی و یەکریزی نیشتیمانی ھەیە.
لە ڕووی یاسایی: یاسای تایبەت بە ریفراندۆم  نیە  و بەپێی یاسایەکی بەرکاریش دەبێ بڕیارە چارەنوسسازەکان لە پەرلەمان بدرێن، بەڵام تا ئێستا  پەرلەمان پەککخراوە کە ئەوەش لە لایەک نەنگیەکی گەورەی ھەرێمی کوردستانە و لەلایەکی دیکەش پێشێلکردنی یاسایە و  وڵاتیش  لە دوو بەش پێکھاتووە:  ھەرێم و دەرەوەی ھەرێم و ھیچ  میکانیزمێکیش بۆ یەکەوە بڕیاردانی ھەر دوو بەشەکە  نە دۆزراوەتەوە.
٣.لە ڕووی ئابوری: کوردستان بە قەیرانێکی گەورەدا تێدەپەرێ و تەنانەت بڕیارە بۆ خەرجی ریفراندۆم پارە لە دەوڵەمەندان وەربگیرێت ؟!
ئێمە دەپرسین گەلۆ ئەدی  ئەگەر ھاتوو ڕووبەڕووی ئابڵۆقە و شەڕبووینەوە چۆن دەتوانین بەرگەی مانگان و  بگرە ساڵانیش بگرین؟ 
٤.
لە ڕووی دیبلۆماسی: وەکو دەرکەوت لە ماوەی رابردودا  نەتواندراوە  پشتیوانییەکی نێودەوڵەتی بۆ مافە ڕەواکانمان لە دەرەوەی دەوڵەتی عیراق دەستەبەر بکرێ.
لە ڕووی ئاسایش: ناوچەکانی دەرەوەی ھەرێم ئێستا ھەڕەشەی داعشیان لەسەرە، بەڵام لە دوای ریفراندۆم ڕووبەڕوی ھەڕەشەی حشدی شعبی و سوپای عیراقیش دەبنەوە.
دەپرسین ئایا جگە لە قارەمانیێتی ھێزی پێشمەرگە حکومەتی ھەرێم چ جۆرە چەک و ئیمکانیاتێکی سەربازی بۆ بەرگری کردن و خۆ راگرتن دابین کردووە؟ ..
٦.
بنکە و بارەگا سەربازی و ئیستخباراتیەکانی تورکیا دەبینین  و ھەڵوێستیشی  لەبەرامبەر سەربەخۆیی کوردستان دەزانین.
کەواتە چۆن دەکرێ  لەسایەی سوپای داگیرکەری تورکیا باس لە راگەیاندنی دەوڵەتی سەربەخۆ بکرێ؟ 
٧.
دوای بیست ساڵ لە نەمانی شەڕی ناوخۆ و ئاشتی و ھاوپەیمانییتی نێوان یەکێتی و پارتی ھێشتا سەنگەرەکانی شەڕی ناوخۆی لای پارتی ھەر ئاوەدانن و ھێزی پێشمەرگە یەک نەخراوەتەوە و دیاردەی چەکداری نایاسایی ھەڕەشەیەکی بەردەوامی سەر ئاسایش و ژیانی خەڵکیە.
سەرۆکی ھەرێم : لە ڕووی یاسایی ھەرێم بێ سەرۆکە و ماوەی سەرۆکایەتی دەمێکە بەسەر چووە و بە ناڕەوا دەسەڵاتەکانی سەرۆکایەتی بەکار دەھێنرێن.
ئەو ناڕەوایەتیەی سەرۆکایەتی ھەرێم لەسەر ئاستی ناوخۆ و دەرەوە راستەوخۆ یا ناراستەوخۆ بەسەر ھەرێمی کوردستاندا شکاوەتەوە، کاتێک باسیش لەوە دەکرێ کە وڵاتان  مامەڵەی سەرۆکی ھەرێم لەگەڵ کاک مسعود دەکەن ئەوە لەبەر سێ  ھۆکارە دەنا ئێمە بڕواناکەین سەرکردەو دەسەڵاتە دیموکراسیەکانی جیھان ئەو راستیە نەزانن: ھۆکاراکانیش ئەمانەن:
دووەم: کاک مسعود سەرکردەیەکی کۆنی کوردە و دوای نەخۆش کەوتنی مام جەلال بەپلەی یەکەم لە مەیدانی دەسەڵات و سیاسەتە.
سێیەم: یەک دەنگ نەبوونی لایەنەکانی تر لە بەرامبەر  سیاسەتی پارتی و بەتایبەت یەکێتی کە ئەویش بۆ زیاتر لێک نەترازان  و بە ئومێدی چارەسەری قەیرانەکان بێدەنگ بوە و وەکو جارانیش رێزی لە کاک مسعود دەگرێ.
تا ئێستا پارتی نەی ویستوە کێشەی سەرۆکایەتی ھەرێم چارەسەر بکرێ، دەنا کاک مسعود خۆی ئیمزای لەسەر یاسای سەرۆکایەتی ھەرێم کردوە و باشیش  دەزانێ ماوەکەی بەسەر چووە و ھیچ رێگریەکی یاسای و سیاسیش نەبووە بۆ ھەڵبژاردنەوەی سەرۆک، بەڵام لەبەر ئەوەی ئەو بۆی نەبووە  رێگری لە ھەڵبژاردنەوەی سەرۆک  کراوە و  پارتی ئامادەش نەبووە  یاسای سەرۆکایەتی ھەرێم ھەموار بکرێتەوە، من پێم وایە  لەبەرامبەر  ھەموارکردنەوەکەدا  لایەنەکان دەرفەتی ئەوەیان دەدا کە کاک مسعود بۆ خولێکی تریش لە ناو پەرلەمان بە سەرۆک ھەڵبژێردرێتەوە، بەڵام بەداخەوە ئەو ئەو شێوازەی پێ باشتر بوو لەوەی لەناو ھۆڵی پەرلەمان بەسەرۆکێکی یاسایی و دەسەڵات سنوردار ھەڵبژێردرێتەوە.
ئەو لۆجیک و بیرکردنەوەیە مەترسیدارە  و  نیگەرانی و  گومانی لای لایەنە سیاسیەکان و خەڵکی کوردستان دروستکردووە .
چوارەم: پەرلەمان : ھیچ بیانۆیەک نیە بۆ پەکخستنی پەرلەمان و تەنانەت ئەگەر پارتی رەخنەشی لە سەرۆکی پەرلەمان ھەبوایە دەکرا لە ناو ھۆڵی پەرلەمان و بە رێکاری یاسای سەرۆکی پەرلەمان بگۆڕن ، بەڵام  کێشەکە سەرۆکی پەرلەمان نەبوو ، بەڵکو  ھەڵگەڕانەوە بوو  لە بنەما و پڕانسیپەکانی دیموکراسی و سەربەخۆیی  دامودەزگا نیشتیمانیەکان.
پێنجەم: حکومەت: ماوەیەکی زۆرە چەندین وەزارەت بێ وەزیرن و ئەو دۆخەش کاری کردۆتەسەر کاروبارەکانی حکومەت.
دیارە  پارتی ئامادە بوو  ئامادەشە کە بەشی زۆری ئەو پۆستانە بداتەوە بە یەکێتی و بەڵام یەکێتی کارێکی باشی کرد کە پڕی نەکردنەوە.
بە کوردی و بە کورتی  ئەو ھەموو گرفتانە دروستکراون و ئێستاش بەبێ ئاسای کردنەوەی بارودۆخەکە و ئامادەسازی ھەوڵ بۆ  ریفراندم دەدرێ، دیارە باس و ھەوڵدان بۆ ریفراندۆم کارێکی باش و ئەرکە، بەڵام ئەگەر بەراستی مەبەست سەرخستنی ریفراندۆم و سەربەخۆییە دەبێ  نەک ھەر ئەو گرفتانە چارەسەر بکرێن ، بەڵکو  قوربانیشی  لە پێناودا بدرێ بەتایبەت پارتی .
میکانیزمی بەرێوەچونی ریفراندم لە ناوچە دابڕێندراوەکان و چۆنیەتی ھەماھەنگی نێوان دامودەزگاکانی کەرکوک و ناوچەکانی تری ھەرێم دیاربکرێ.
حکومەت دڵنیایی خەڵکی کوردستان بکاتەوە لە بڕ و جۆرەکانی داھات و چۆنیەتی خەرجکردنیان و رێگە لە بەتاڵان بردنی سامانەکانی گەل و سەرپێچی کردنە سەر زەوی و زاری حکومەت بگیرێ بۆ ئەوەی بۆشایی نێوان ھاوڵاتیان و دەسەڵات کەم بکرێتەوە .
بەپێچەوانەی ئەم رێو شوێنانە ئەبێ چاوەڕوانی ھەڕەشە و مەترسی  زۆر گەورە بین، بۆیە  پێویستە وردتر و دوربین تر ھەڵومەرجەکان ھەڵسەنگێنین و ھەرگیز یەکێتیش  ناچێتە ژێرباری ھەژمونی سۆز و دروشمبازی و تەنانەت کاردانەوەی سیاسەتە چەوتەکانی حکومەتی عیراقیش.
ئێمە وەک  یەکێتی  لەسەرمانە ڕۆڵێکی کاراتر  لە یەکخستنەوەی ریزەکان و بەھێزکردنەوەی دامودەزگا نیشتیمانیەکان و ئامادەسازی بۆ قۆناغێکی نوێی خەبات بگێڕی و بەھیچ شێوەیەگیش  بەناوی سەربەخۆیی شون ھەڵگرو پاشکۆنابین.
