لەبارەی ژمارەی ئەو ژنانەش كە تا ئێستا رزگاركراون ئاماژەی داوە بەوەی كە تا ئێستا ئامارێكی رەسمی لەبارەی رزگاركراوانەوە لەبەردەستدا نییە، ئاماژەی بەوەشكرد كە وێرای رفاندنی ژنان، لەسەرەتای دەستپێكردنی پەلامارەكانی داعشەوە تا ئێستا سەدان منداڵی عێراقیی رفێندراون و دوای مەشق پێكردنیان ئەو منداڵانە لەلایەن داعشەوە لە شەڕەكاندا بەكار دەهێنرێن .
لەلایەكی دیكەوە بەپێی ئامارێك كە كۆمیسیۆنی باڵای سەربەخۆی مافەكانی مرۆڤ لە عێراق ئاشكرای كردووە، ژمارەی ئافرەتی ئاوارە گەیشتووەتە یەك ملیۆن وپێنجسەد هەزار و ژمارەی منداڵی ئاوارەش یەك ملیۆن وحەوسەد هەزارە.
ئەمڕۆش وەزارەتی كۆچ و كۆچبەران رایگەیاند، لەدەستپێكی شەڕی دژی چەكدارانی داعش تاوەكو ئێستا سێ‌ ملیۆن ئاوارەی تۆمار كردووە.
