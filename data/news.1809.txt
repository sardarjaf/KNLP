لێپرسراوێكی سەربازیی روسیا ئاشكرایكرد زیاتر لە 24 هەزار تیرۆریست لەسوریادا هەیە.ئیگۆر كۆروبۆف سەرۆكی ئیدارەی دەستەی ئەركانی روسیا لەكۆڕێكدا لەشاری مۆسكۆ رایگەیاند چالاكی گرووپە تیرۆریستیەكانی سوریا بەهەڕەشەیەكی فراوان دادەنرێن و بەرەنگاربوونەوەیان پێویستی بەزیادكردنی چالاكیە سەربازییەكان هەیە.وتیشی: بەپێی زانیارییە هەواڵگرییەكانی وڵاتەكەی ژمارەی تیرۆریستانی داعش لەسوریا بە زیاتر لە 9 هەزار چەكدار مەزەندەدەكرێت لەگەڵ زیاتر لە 15 هەزار چەكداری بەرەی نوسرە كە زۆرینەیان سوورین و 9 هەزار چەكداریان لەپارێزگای ئیدلەبن و لەدژی گرووپەكانی ئۆپۆزسیۆنی سوریا شەڕدەكەن بۆ كۆنترۆڵكردنی ناوچەكە و رێگرتن لەدروستكردنی ناوچەی كەمكردنەوەی توندوتیژی.ئەو لێپرسراوە سەربازییەی روسیا ئاماژەی بەوەكرد بەرەنگاربوونەوەی گرووپە تیرۆریستیەكانی سوریا پێویستی بەهەوڵی زیاتر هەیە و وڵاتەكەی كردەوە سەربازییەكانی لەدژی ئەو تیرۆریستانە چڕكردۆتەوە لەناوچەكانی حەڵەب و ریفی دیمەشق و ئیدلەب و حەما.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
