بەپێی دوایین ھەواڵە دزەپێکراوەکان لەبارەی مۆبایلی نوێ و پێشنیازکراوی ئایفۆن ٨دا کەنوێترین بەرھەمەکانی کۆمپانیای ئەپڵ دەبێت، دەرکەوتوە کەتایبەتمەندییەکی نابێ کەلەمۆدیلەکانی پێشووتردا ھەیە.
لەوبارەیەوە رۆژنامەی Sun ی بریتانی لەزاری گۆردۆن کیلی شارەزا لەبواری تەکنەلۆژیا ئاماژەی بەوەکرد کەئایفۆنی ٨ ئەو دوگمەیەی پێوە نابێت کەتایبەتە بەتەچ بۆ ناسینەوەی پەنجە مۆرەکان.
دەریشکەوتوە کەئەم تەکنیکە دەگۆڕێت بۆ ناسینەوەی رووخساری دەم و چاو لەرێی کامێرای پێشەوە کەئەمەش ئەو تەکنیکەیە کەسامسۆنگ لەمۆبایلی گاڵاکسی ئێس ٨ دا پەیڕەوی کردووە.
ھاوکات ئاماژە بەوەشکراوە کەمۆبایلە چاوەڕوانکراوەکە تایبەتمەندیی بارگاویکردنەوەی بێ وایەری دەبێت کەیەکەمین مۆبایلی ئەپڵە کەئەو تایبەتمەندییەی ھەبێت.
بەو جۆرە مۆبایلەکە پێودانگی Qi ی دەبێت کەلەسەر چینی بارگاویکردنەوە بارگاوی دەبێتەوە.
