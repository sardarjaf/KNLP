بەمەبەستی ناساندنی هەڵبژاردەی كوردستان بە جیهان، رۆژی گاردیان-ی بەریتانی بەناوبانگ بریاری داوە فیلم-ێكی دیكومنتاری لەسەر هەڵبژاردەی كوردستان ئامادە بكات بۆ ئەوەی پەخشی بكات.
ماوەی زیاتر لە هەفتەیەكە دوو رۆژنامەنووسی بەریتانی لەشاری هەولێر-ن رووماڵی مەشق و یارییەكانی هەڵبژاردەی كوردستان دەكەن و هەروەها رۆژانە سەردانی ماڵی یاریزانەكانی هەڵبژاردەكە دەكەن بۆ ئەوەی باسی ژیانی تایبەتی یاریزانەكان و چۆنیەتی ئامادەكردنی هەڵبژاردەی كوردستان بۆ دووەمین پاڵەوانێتی كۆنیفا، كە لە هەرێمی ئەبخازیا ئەنجام دەدرێت ئامادە بكەن، دواتر روو لە رووسیا دەكەن و لە كاتی دەستپێكردنی خولەكە مافی وێنەگرتنی یارییەكانی هەڵبژاردەی كوردستانیان لەم پاڵەوانێتیە وەرگرتووە و رووماڵێكی تەواوی یارییەكانی هەڵبژاردەی كوردستان دەكەن و دوای تەواوبوونی خولەكە فیلم-ێكی دیكومنتاری لە 20 تا 30 خولەك لەسەر هەڵبژاردەكە ئامادە دەكەن.
رۆژنامەی گاردیانی بەریتانی یەكێكە لە بەناوبانگترین رۆژنامەی بەریتانیا و جیهانە هەموو رۆژانی دووشەممە تا شەممە دەردەچێت و رۆژانی یەكشەممە بەشێوازێكی جیاواز دەردەچێت، لە ساڵی 2013 ژمارەی تیراژی رۆژنامەكە بووە 189 هەزار رۆژنامە و هەروەها لە ماڵپەری سەرەكی رۆژنامەكە ژمارەی سەردانی كردنی ماڵپەرەكە گەیشتە 30 ملیۆن سەردان لە رۆژێكدا ئەمەش بووە سێیەمین پر خوێنەرترین ماڵپەر لەسەر ئاستی جیهان.
