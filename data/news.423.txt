خواردنەوەی شلەمەنی لەکاتی گەشتی ئاسمانیدا بابەتێکی ئاسایی و گرنگە بۆ شێداری لەش و رێگری لەتوشبون بەووشکبونەوە بەڵام یەکێ لەکارمەندانی نێو فرۆکە باس لەوە دەکەن کەخراپترین شت داواکردنی ئاوە لەفرۆکەدا.
ئەو کارمەندە رایگەیاندوە باشترە داوای ئاو نەکرێت چونکە ئەو ئاوە لەبەلوعەی تانکی فرۆکەکان وەردەگیرێت کەلەچەند کاتێکی دیاریکراودا پاک دەکرێتەوە بەبێ ئەوەی بەتیمی فرۆکەکە بوترێت کەی پاک دەکرێتەوە.
ئەو کارمەندە راشیگەیاندوە ئاوەکە رەنگە پیسبوبن و توشی گرفت بوبن لەنێوانی کاتەکانی پاککردنەوەدا کەمەترسی لەسەر تەندروستی گەشتیاران دروست دەکات و ھۆشداریشی دا کەداوا لەگەشتیاران بکات تەنیا ئاوی نێو بوتڵ لەگەڵ خۆیان بھێنن و لەنێو فرۆکە داوای ئاو نەکەن.
لەلایەکی ترەوە دەستەی گشتی کارمەندانی فرۆکەوانی لەئەمریکا ئاشکرایکردوە کەداوای لەکۆمپانیاکانی فرۆکەوانی کردوە کەپشکنینی بەردەوام بکەن بۆ ئەو ئاوانەی لەنێو تانکی فرۆکەکاندا خەزن دەکرێت و پاک بکرێتەوە.
بەپێی دەرەنجامی توێژینەوەیەکی نوێی ئاژانسی پاراستنی ژینگەی ئەمریکی کەرۆژانەی (دەیلی ستار)ی بریتانی بڵاویکردۆتەوە، تانکی ١٠ فرۆکەی بازرگانی تاقیکراوەتەوە دەرکەوتوە کەبەکتریای کۆلیفۆرمی تێدایە کەزۆر پیس و زیانبەخشە.
