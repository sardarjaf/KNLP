دیێگۆ مارادۆنا، ئەفسانەی تۆپی پێی ئەرجەنتینی ڕایگەیاند، لیۆنێل مێسی کەسایەتییەکی لاوازی هەیەو ناتوانێت پێشەنگی یاریزانانی تانگۆ بکات لە ژووری جل گۆڕیندا.
وتەکانی مارادۆنا لە میانی بەشداریکردنیدا هات لە یارییەکی دۆستانەدا لەگەڵ پێلێ ئەفسانەی بەرازیلی لە شاری پاریس پێش دەستپێکردنی یارییەکانی یۆرۆی ٢٠١٦.
لە وەڵامی پرسیارێکی پێلێدا سەبارەت بەوەی ئایا چی دەزانێت دەربارەی کەسایەتی مێسی، مارادۆنا وتی: "ئەو کەسێکی زۆر بەڕێزە، بەڵام بەهیچ جۆرێک خاوەن کەسایەتی نییە، ئەو کاراکتەری ئەوەی نییە ببێتە سەرکردە".
پێلێش وەڵامی دایەوە: "تێگەیشتم، ئەو وەکو سەردەمی ئێمە نییە، ئێمە لە بەرازیل لە ساڵانی ٧٠-کان یاریزانی زۆر باشمان هەبوو وەکو ریڤیلینۆ و گێرسۆن و تۆستاو".
