نیوەڕۆی ئەمڕۆ ڕاهێنەری یانەی ڕیاڵ مەدریدی ئیسپانی پێش یاری کۆتایی خولی یانە پاڵەوانەکانیان بەرامبەر بە یانەی ئاتلەتیکۆ مەدرید لە خولی یانە پاڵەوانەکانی ئەوروپا لە پرێس کۆنفرانسێکدا باسی لە یاریەکەو گرنگی یاریەکە کرد بۆ یانەی ڕیاڵ مەدرید.
سەرەتا زیدان وتی ئێمە دەمانەوێت هەرچۆنێک بێت ئەو نازناوە مەزنە بەدەست بێنین و ئامادەی خۆی و سەرجەم یاریزانەکانی بۆ یاریەکە ڕاگەیاندوو ئاشکرای کرد هەموو شتێک ئامادەیە بۆ یاریەکە تەنها ڤاران نەبێت لە پێکان باش نەبۆتەوە.
زیدان باسی سیمیۆنی ڕاهێنەری ئاتلەتیکۆی کردوو وتی ئەو لەم ماوەیەدا ئیشێکی باشی لە گەڵ ئاتلەتیکۆ کردووەو لە ئێستادا یەکێکە لە باشترین ڕاهێنەرەکانی جیهان و یانەی ئاتلەتیکۆ مەدریدیش یانەیەکی زەحمەت دەبێت لە یاری کۆتایی خولەکەدا.
