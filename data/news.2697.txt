ئیبراهیم موسلیم نوێنەری پەیەدە لە یۆنان كە بەشدار بوو لە كۆنگرەی تیرۆریزمی نێودەوڵەتی و چۆنیەتی بەرەنگاربوونەوەی لە رۆژهەڵاتی ناوەڕاست و چەند پرسێكی دیكە، كە لە بارەگای نەتەوە یەكگرتووەكان لە شاری نیۆرك ئەنجامدرا، رایگەیاند، دەستوەردانی سەربازی توركیا لە كاروباری سوریا مەترسیدارترین دەستوەردانە لە ناوچەكەدا.
پیشتریش هەریەك لە روسیا، ئێران، هاوپەیمانی ناتۆ، ئەمریكا و هێزە كوردییەكانی رۆژئاوای كوردستان، هۆشدارییان دایە حكومەتی ئەنقەرە ئەگەر سوپای وڵاتەكەی بباتە خاكی سوریا و رۆژئاوای كوردستانەوە، دووچاری شەڕێك دەبێتەوە كە لەشەڕی عێراق و سوریا قورستر بێت و بەوەش باجێكی قورس دەدات.
