لە درێژەی یارییەكانی هەفتەی شانزەیەمی خولی یانەكانی ئیسپانیا  بەرشەلۆنە لە یاریگای كامپ نۆ و بە ئامادەبوونی زیاتر لە 53 هەزار هاندەر پێشوازی لە دیپۆرتیڤۆ لاكەرۆنیا كرد  هەرلە سەرەتای یاریەكەوە یاریزانانی یانە كەتەلۆنیەكە فشارێكی زۆریان خستە سەر گۆڵی یانەی میوان  تا لە دەقیقەی 29 دا لویس سوارێز گۆڵی پێشكەوتنی یانەكەی تۆماركرد  هەروەها پێش تەواو بوونی گێمی یەكەمی یاریەكەش بە چەند دەقیقەیەك و بە دیاری كراوی لە دەقیقەی 41 دا پاولینیۆ گۆڵی دووەمی بەخشیە یانەكەی لەگەڵ دەستپێكردنی گێمی دووەمی یاریەكە  یاریزانانی یانەی بەرشەلۆنە بە ئاستێكی زۆر بەرزترەوە دەركەوتن و لە دەقیقەی 47 یشدا لویس سوارێز گۆڵی دووەمی خۆی و سێیەمی یانەكەی تۆمار كرد  سەرەرای ئەوەی لە دەقیقەی 70 دا ناوبژیوان لێدانێكی سزای بۆ یانەی خاوەن یاریگا هەژمار كرد  بەڵام لیۆنێل میسی ئەستێرەی یەكەمی یانەكە نەیتوانی گۆڵی چوارەمی یانەكەی پێ تۆمار بكات  دوای لە دەستدانی ئەو لێدانە سزایەش بە تەنها 5 دەقیقە  پاولینیۆ گۆڵێكی تری بەخشیە یانەكەی  لە كۆتاییشدا یانەی بەرشەلۆنە بە 4 گۆڵی بێ وەڵام یارییەكەی لە یانەی دیپۆرتیڤۆ لاكەرۆنیا بردەوە و بە كۆكردنەوەی 42 خاڵیش پێگەی خۆی لە پێشەنگی ریزبەندی لالیگا بەهێز تر كرد .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
