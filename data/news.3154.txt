سامان حسێن سكرتێری لقی سلێمانی یەكێتی كەمئەندامانی كوردستان رایگەیاند: ماوەی چوار مانگە كەمئەندامان مووچەیان وەرنەگرتووە، لەگەڵ ئەوەی كە وەزیری دارایی پەیمانیدا كە مووچەی كەمئەندامان دوانەكەوێت، بەڵام پەیمانەكەی جێبەجێ نەكردوەو لەئێستاشدا بەچەند مانگێك جارێك مووچە دەدات بە كەمئەندامان، بۆیە لەئێستادا كەمئەندامان لە گوزەرانێكی خراپدان.
سكرتێری لقی سلێمانی یەكێتی كەمئەندامانی كوردستان ئاماژەی بەوەشكرد، چەندینجار هەڵوێستی مەدەنیانەمان راگەیاندوە، بەڵام بەهیچ شێوەیەك گوێمان لێنەگیراوەو پەراوێز خراوین، بۆیە داواكارین چیتر مافەكانمان لێ زەوت نەكرێت‌و ئێمەش وەكو كەمئەندامانی جیهان بتوانین گوزەرانی خۆمان بەڕێوەبەرین.
