بەهۆی هێرشی چەکدارەکانی داعش و کردەی خۆکوژییەكانیەوە لە شاری کۆبانێ، ژمارەی هاووڵاتییە شەهیدەکانی ئەو شارە گەیشتە ١٥٢ کەس و ١٨٠ کەسیش بریندار بوون.
ئاژانسی هەواڵی هاواریان ڕاگەیاندووە، ژمارەی هاووڵاتییە شەهیدەکانی گوندی بەرخ بۆتان و ناو شاری کۆبانێ گەیشتووەتە ١٥٢ کەس، کە زۆربەیان ژن، منداڵ و هاووڵاتییانی بە تەمەنن، ئاماژە بەوەشکراوە، ٢٦ کەس لە شەهیدەکان خەڵکی گوندی بەرخ بۆتانن و ١٢٦ کەسی دیکەش لە ناو شاری کۆبانێ کۆمەڵکوژکراون.
رۆژی ٢٥ی حوزەیرانی ٢٠١٥ چەکدارەکانی داعش لە ناو شاری کۆبانێ و گوندی بەرخ بۆتان، شەش ئۆتۆمبێلی بۆمبڕێژکراویان لە ناو هاووڵاتییاندا تەقاندووەتەوە و دوابەدوای ئەوەش سێ کردەی خۆکوژییان ئەنجامدا.
