هەرچەندە مانگی رابردوو، پێدرۆ رۆدریگێز گرێبەستەکەی لەگەڵ یانەی بارسێلۆنا نوێکردەوە، بەڵام ئێستا باسی چوونە دەرەوەی دەکرێت.
یاریزانی نێودەوڵەتی ئیسپانی، لەمانگی رابردوودا گرێبەستەکەی تاهاوینی ساڵی 2019 لەگەڵ بلوگرانا نوێکردەوە، بەهۆی کەمی چانسی بەشداریکردن لەپێکهاتەی سەرەکیدا، رۆژنامەی AS باسی چوونە دەرەوەی دەکات بۆ پریمەرلیگ.
دوا بەدوای چوونی ئاردا توران بۆ بارسێلۆنا، چانسەکانی پێدرۆ بۆ یاریکردن بەشێوەیەکی بەرچاو کەمیکردەوە و ئەمەش دەبێتە هۆکاری سەرەکی ماڵئاواییکردنی پێدرۆ لەو یانەیەی کەلێی گەورە بووە.
بارسێلۆنا لەگرێبەستە نوێیەکەیدا مەرجی هەڵوەشاندنەوەی گرێبەستی پێدرۆی لە 150 ملیۆن یۆرۆوە بۆ 30 ملیۆن یۆرۆ کەمکردەوە.
