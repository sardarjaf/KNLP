هێزەكانی پۆلیسی ئامادەی كەركوك سی و هەشت كەس گومانلێگراو دەستگیر دەكەن و دەست بەسەر بڕێكی زۆر لە گوللە دۆشكەدا دەگرن.
بەڕێوەبەری گشتی پۆلیسی كەركوك بەكەناڵی رێگای راگەیاند شەوی پێنجشەممە هێزەكانی پۆلیسی ئامادە لە هەڵمەتێكی گەڕان و پشكنیندا سی و هەشت گومانلێكراویان لەگەڕەكی زەورای شارەكە دەستگیركرد.
عەمید خەتاب راشیگەیاند لە پرۆسەیەكی دیكەدا هێزەكانی پۆلیسی ئامادە لە شەقامی كۆرنیشی شاری كەركوك دەستیانگرتووە بەسەر ئوتۆمبێلێكی جۆری پیكاب كە سی سندوق گوللە دۆشكەی تێدا حەشاردرابوو.
ئاماژەی بەوەشكرد كە سێ كەس لە نێو ئوتۆمبێلەكەدا بوونەو دوای دەستگیركردنیان، بەمەبەستی لێكۆڵینەوە رادەستی لایەنە پەیوەندارەكان كراون.
