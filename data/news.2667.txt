رۆژهەڵاتی ناڤین بڵاویكردووەتەوە" كە لەگەڵ نزیكبوونەوەی دەنگدان لە بۆندستاگ لە سەر پڕۆژە بڕیاری ناساندنی ئەو تاوانانەی دەرحەق بەئەرمەن كراوە وەك (كۆمەڵكوژی ) ،ئەنقەرە هەڕەشە دەنێرێ لە سەر رەنگدانەوەی ئەو هەنگاوە لەسەر پەیوەندییەكانی توركیا و ئەلمَانیا.
وا بڕیارە پێنج شەممە ۲_٦_۲٠۱٦ پەرلەمان ئەو بڕیارە تاوتوێ بكات، كەگومانی تێدا نییە كاردانەوەی ناوخۆی ئەنقەرەی لێدەكەوێتەوە، دەرفەتی پەسندكردنی بریارەكە كە ناونیشانی ( زیندووكردنەوەی یادی كۆمەڵكوژی ئەرمەن و كەمایەتییە مەسیحییەكان پێش ۱٠۱ ساڵ) زۆرە، فراكسیۆنەكانی زۆرینەی پەرلەمان لە دیموكراتی مەسیحی و دیموكراتی كۆمەلایەتی و سۆسیال دیموكرات خستویانەتە كارنامە و لەگەڵیدان و پارتی سەوزی ئۆپۆزسیۆنیش پشتگیری دەكات.
لەدەقی بۆندستاگ هاتووە ( ئەوەی حكومەتی ئەو كاتەی توركیا كردوویەتی لەناوبردنی ئەرمەن بووە بەتەواوی) بەداخەوە دەڕواننە رۆڵی ئەلمَانیا لەو كاتە كەكاری پێویستی نەكردووە بۆ وەستانی ئەو تاوانە دژی مرۆڤایەتییە، چونكە ئەوكاتە دەوڵەتی عوسمانی هاوپەیمانی ئەلمَانیا بووە، لەیادی سەد ساڵەی ئەو رووداوە بۆ یەكەمجار سەرۆكی ئەلمَانیا وشەی كۆمەڵكوژی بەكارهێناو ئەمەش ئەردۆگانی توورە كرد.
