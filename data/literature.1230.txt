  كه‌ سه‌ردانی پزیشكه‌ تایبه‌تیه‌كه‌ی كرد،"ب" له‌ ژیان وه‌ڕه‌ز و بێزار  ببوو،ووتی:دكتۆر گیان "كافكا"به‌پزیشكه‌كه‌ی خۆی ووتوه‌ "ئه‌گه‌ر نه‌م كوژیت قاتلی" منیش ئه‌مه‌ به‌ تۆ ده‌لێم،پزیشكه‌كه‌ بۆی روونكرده‌وه‌ كه‌ ژیان له‌مه‌رگ شیرین تر و به‌چێژتره‌.
پاش ئه‌وه‌ی نه‌شته‌رگه‌ری بۆ قاچی كرا ده‌رمانی پێویستی بۆ نوسرا نه‌خۆشخانه‌ی به‌ره‌و ماڵه‌وه‌ به‌جێهێشت.
نه‌خۆشه‌كه‌مان ڕۆژێك مه‌سیجێكی مۆبایلی بۆهات نوسرابو"نیوه‌رۆ باش كاك"ب" ته‌ندروستیت چۆنه‌ باشتربویت من"ر" هیوای زوو چاك بونه‌وه‌ت بۆ ده‌خوازم" ئه‌و مه‌سیجه‌ گركانێكی په‌نگ خواردوبو كه‌ ته‌قیه‌وه‌ گڕه‌كه‌ی ناخ و ڕۆحی "ب"ی سوتاند.
په‌یوه‌ندی نێوان "ب" و "ر" درێژه‌ی كێشا.شه‌وانه‌ تا به‌ری به‌یان قسه‌یان ده‌كرد.
"ب" له‌ "ر" به‌ته‌مه‌ن تر بوو به‌لام یه‌كه‌م جاری بوو خۆشه‌ویستی بكات بۆیه‌ به‌ڵێن به‌ "ر" ده‌دات كه‌ بارودۆخی ته‌ندروستی گه‌ڕایه‌وه‌ دۆخی ئاسای بیخوازێت.به‌بێ‌ ئه‌وه‌ی ڕابردوی "ر" بزانێت،كه‌ پێشتر له‌گه‌ڵ كورێك ماوه‌ی 9ساڵ خۆشه‌ویستی كردبو.
تا جارێكیان "ر"له‌ماڵی پوری ده‌بێت،له‌گه‌ڵ كچه‌ پوره‌كانی له‌فه‌یسبوكه‌وه‌ سه‌یری وێنه‌ی "ب" ده‌كه‌ن كه‌ ئه‌وه‌ خۆشه‌ویسته‌كه‌یه‌تی ئێستا له‌سه‌ر جێگایه‌ دوای چاك بوونه‌وه‌ی دێته‌ داوای، یه‌كێك له‌براكانی "ر" چاودێری خوشكی ده‌كات و گوێ‌ بیستی قسه‌كانی ده‌بێت دوای گه‌ڕانه‌وه‌، له‌ماڵه‌وه‌ به‌مست و شه‌ق له‌"ر"ده‌دات به‌ باوكی ده‌ڵێت:ئاگات له‌كچه‌كه‌ت نه‌ماوه‌ به‌رهه‌ڵابوه‌ په‌یوه‌ندی له‌گه‌ڵ كورێكدا هه‌یه‌،پاش لێدانێكی زۆر "ر" بۆیان باس ده‌كات كه‌ په‌یوه‌ندیه‌كه‌یان خۆشه‌ویستی نیه‌ بۆ لێك نێگه‌یشتن قسه‌ی له‌گه‌ڵ كوره‌دا كردوه‌ ئه‌و نه‌خۆشه‌پاش چاك بونه‌وه‌ی دێته‌ داوای.
براكه‌ی مۆبایله‌كه‌ی لێده‌ستێنێت "ر"به‌ مۆبایلی دایكی په‌یوه‌ندی به‌"ب"ده‌كات مۆبایله‌كه‌ی لێ‌ سه‌نراوه‌ تاخۆی ئاگاداری ده‌كاته‌وه‌ په‌یوه‌ندی پێوه‌نه‌كات.
به‌هه‌مان شێوه‌ی ماڵی "ر" ماڵی "ب" گوشار ده‌خه‌نه‌ سه‌ر كوره‌كه‌یان ده‌بێ‌ بزانن ئه‌و كچه‌ كێ‌ یه‌ ئه‌ویش بۆیان باس ده‌كات كه‌ كچی فڵان كه‌سه‌ ناسراوه‌ به‌فڵانن،پێشتر ماره‌كراوی كورێك بوه‌،كوره‌ له‌رێگه‌ی فه‌یسبوك په‌یوه‌ندی له‌گه‌ڵ كچێكی تردا هه‌بوه‌ بۆیه‌"ر" داوای جیابونه‌وه‌ ده‌كات و هێنده‌ مسقاڵ زێره‌ش ماره‌یی لێ‌ ده‌ستێنێ‌،خوشكی "ب"ده‌ڵێ‌: جا برام كه‌ ئه‌مه‌ چیرۆكه‌كه‌بێ‌ ئه‌و كچه‌ ته‌ڵاق دراوه‌ نه‌ك خۆی داوای ته‌ڵاقی كردبێ‌،ئه‌گینا چۆن ژن خۆی داوای جیابونه‌وه‌ بكات هێنده‌ زێری بۆ ده‌كه‌ن،"ب"ش ده‌ڵێ‌ ئه‌وه‌ كێشه‌ی نیه‌ من به‌و كچه‌ ڕازیم ئه‌و نه‌بوه‌ به‌ژن،دایكی "ب"ش ده‌ڵێ‌: من به‌و كچه‌ رازی نیم ده‌بێ‌ ده‌ست به‌رداری بیت،له‌به‌ر ئه‌وه‌ی نا ته‌ڵاق دراوه‌،له‌به‌رئه‌وه‌ی ئه‌و كچه‌ له‌گێڕانه‌وه‌ی به‌سه‌رهاتی ڕابردوی خۆی راستگۆنیه‌ وه‌یش بۆ ڕاستیه‌كان.
له‌سه‌ر داوای "ر" "ب" سیمكارتێكی له‌سه‌ر ناوی خۆی یانی له‌سه‌رناوی"ب" بۆ ده‌كرێت ئه‌ویش ئه‌و هانده‌ به‌كاردێنێت كه‌ خۆشه‌ویست و ده‌سگیرانی یه‌كه‌می بۆی كریبو.كاره‌ساتی لێكدابڕانیان پاش ئه‌وه‌ دێت كه‌ "ر" پاش نیوه‌رۆیه‌ك په‌یوه‌ندی به‌"ب" ده‌كات كه‌ داخوازی هاتوه‌،باوكی سێ‌ به‌سێ‌ ته‌ڵاقی فرێداوه‌ "ر"بدات به‌و كوره‌ كه‌ خزمێكی دوری خۆیانه‌، "ر"هه‌رچه‌ند به‌بیر باوكی دێنێته‌وه‌ كه‌ پێشتر پێی وتوه‌ شو به‌و كوره‌ ده‌كات كه‌ ئێستا له‌سه‌ر جێگه‌یه‌ و به‌هارێ‌ دێته‌ داوای،باوكی پێی ده‌ڵێ‌:شوی پێشوت به‌خۆشه‌ویستی و به‌قسه‌ی خۆت بو شوی ئه‌م جاره‌ت به‌قسه‌ی منه‌"ر"درۆی كرد كه‌ باوكی به‌زۆر به‌شوی بدات چونكه‌ ساڵێكی به‌سه‌ردا گوزه‌ر كردوه‌ هه‌ر له‌ماڵی باوكیه‌تی" ئه‌م په‌یوه‌ندیه‌ دواین په‌یوه‌ندی قسه‌كردنی نێوان "ب" و "ر" بوو كه‌ به‌گریانه‌وه‌ كۆتای هات،بۆ ئه‌به‌د نه‌ گوێ‌ بیستی ده‌نگی یه‌كتر بونه‌وه‌ نه‌ چاویان به‌ یه‌ك كه‌وته‌وه‌ ته‌نیا بۆ یه‌ك جاریش نه‌یان توانی به‌یه‌كه‌وه‌ دابنیشن هه‌مو په‌یوه‌ندیه‌كه‌یان له‌رێگه‌ی مۆبایل بو.
ئه‌م چیرۆكه‌ راسته‌قینه‌یه‌ و له‌ ده‌ڤه‌ری بیتوێن رویداوه‌،وه‌ك هاوڕێیه‌ك كه‌ سه‌ردانی "ب"م كرد هه‌ر له‌سه‌ر جێگا بوو ووتی:ئازاری قاچم له‌لایه‌ك و ژانی عه‌شق له‌لایه‌كی تر،جه‌سته‌ و ده‌رونمیان هاڕیوه‌ بارودۆخی ته‌ندروستیم زۆر سه‌خته‌،كه‌"ر"پێی ووتم ناچاركراوم شو بكه‌م،ئه‌و رۆژه‌ زۆر گریام تا له‌هۆش خۆم چوم و ماڵه‌وه‌ وایان ده‌زانی قاچم ئازاری هه‌یه‌.
زۆربه‌ی شه‌وان ده‌چومه‌ ده‌ر له‌به‌ر باران و به‌فر و سه‌رما ده‌وه‌ستام،سه‌رما قاچه‌ نه‌خۆشه‌كه‌ی ده‌به‌ستم هه‌ر ئه‌و سه‌رما سه‌خته‌ش بو به‌هۆی ئیلتهابات و دواكه‌وتنی چاك بونه‌وه‌ی قاچم،له‌به‌ر دڵی ئه‌و ده‌م ووت منیش وه‌ك تۆ له‌ناو جێگه‌ی گه‌رم و نه‌رم دام.به‌م شێوه‌یه‌ بۆ ئه‌و ده‌ژیام بۆ ئه‌و ده‌گریام،به‌شێوه‌یه‌ك ئاڵوده‌ی ببوم ئازاری قاچم بیر نه‌مابو.
شه‌وی وا هه‌بو تا پێنجی به‌یانی له‌ سه‌رمای سه‌ختی زستان له‌ژێر چه‌تر و بن دیوار ده‌مامه‌وه‌ نه‌ده‌چومه‌ ژوور چونكه‌ له‌گه‌ڵ براكانم له‌یه‌ك ژوور ده‌خه‌وتین.
ئه‌گه‌ر "ر" ویژدانی خۆی دادگای بكات ده‌زانێ‌ باسی چی ده‌كه‌م،ئێستاش ناخم گركانێكی داگیرساوه‌،شه‌وانه‌ وه‌ك منداڵی ساوا بۆ بیستنی لایلایه‌ی ده‌نگی ئه‌و ده‌گریم بۆ گۆرانی و ده‌نگه‌ ناسكه‌كه‌ی.
شه‌وانه‌ باسی ئاینده‌ و باسی ژیانی داهاتو و باسی منداڵ و ناولێنانمان ده‌كرد،شه‌وێك لێم پرسی "شاژن" كه‌ هه‌ر به‌ "شاژن یا هه‌ناسه‌ یا كه‌روێشكه‌كه‌م" بانگم ده‌كرد ئه‌ویش پێی ووتم گیانه‌كه‌م شازاده‌ شێته‌ بڵی بزانم چی ده‌ڵێی،ووتم چ ناوێكت پێخۆشه‌ بۆ منداڵی داهاتومان ووتی "رێباز" چونكه‌ ڕێبازی راسته‌قینه‌م له‌گه‌ڵ تۆدا گرتۆته‌به‌ر.
"ئه‌و رێبازه‌ی كه‌ به‌هاندی ده‌سگیران و خۆشه‌ویستی پێشوی و به‌ سیمكارتی من له‌گه‌ڵ كورێكی تر قسه‌ی ده‌كرد"
كه‌ ساردی كه‌وته‌ نێوانمان زۆر جار به‌یادی جاران له‌دوای 12ی شه‌و تیلم بۆی ده‌كرد مشغول بوو،سێ‌ یان چواری شه‌و بۆیم ده‌كرده‌وه‌ هه‌ر مشغوڵ بوو،ئه‌و وای ده‌زانی له‌به‌ر سیمكارته‌كه‌مه‌،جارێك نامه‌یه‌كی نارد سیمكارته‌كه‌ ده‌نێرێته‌وه‌.
من باسی خۆم بۆ كردی نامه‌وێ‌ چیتر باسی ئه‌و بكه‌م با ئه‌و باسی خۆی بكات،كه‌ ئه‌و بكوژی خۆشه‌ویستیه‌،خۆش ویستنی ئه‌و له‌جیاتی فێری خۆشه‌ویستیم بكات،له‌خۆشه‌ویستیدا خۆشه‌ویستیم دۆڕاند ئه‌و جۆره‌ كه‌سانه‌ هه‌میشه‌ له‌ژیاندا دۆراون له‌به‌ر ئه‌وه‌ی راستگۆنین،لێره‌وه‌ لێی ده‌پرسم ئایا خۆشه‌ویستی راسته‌قینه‌ ئاوایه‌؟
پێم وایه‌ "ر" بۆ قه‌ره‌بووكردنه‌وه‌ی كه‌شتیه‌ تێكشكاوه‌ رۆحیه‌كه‌ی ناخی،كه‌ كورێك 9ساڵ به‌ناوی خۆشه‌ویستی پێی ڕابوارد تۆڵه‌ی خۆی له‌من كرده‌وه‌،هه‌روه‌ك خۆی بۆی باس ده‌كردم "ئه‌وه‌ته‌ی له‌و كوره‌ جیابومه‌ته‌وه‌ روخانم به‌رده‌وامه‌،زۆرجار وا بیرده‌كه‌مه‌وه‌ كه‌ پیاوان هه‌مویان وه‌ك یه‌كن جیاوازیان نیه‌،زۆر به‌ زه‌حمه‌تیش ده‌توانم قه‌ناحه‌ت به‌خۆم بكه‌م كه‌سێكی تر بێته‌ ژیانمه‌وه‌" ئێستا من یانی "ب" به‌"ر" ده‌ڵێم "شاژنه‌ درۆزنه‌كه‌م" گوناهی من چیه‌ بۆ ده‌بێ‌ من ببمه‌ قوربانی قه‌ره‌بوكردنه‌وه‌ی شكستی ڕابردوی تۆ؟ 
من ئێستا بۆ عه‌شق و بۆ ئه‌و به‌وه‌فام له‌بیریشم بكات له‌بیری ناكه‌م و له‌گۆشه‌یه‌كی هزرمدا ده‌نگ و گۆرانی و هه‌ناسه‌ و گریان و پێكه‌نین و نوكته‌ و وشه‌ی هه‌ناسه‌ و گیانه‌كه‌م و قوربانتبم شێته‌گیان شازاده‌كه‌م"ی ئه‌و له‌یاد ناكه‌م،ئه‌و یادگاریه‌كی تاڵ و شیرینی شه‌وانی ته‌نیایمه‌ به‌یادی ئه‌و جارێك ئارام و جارێك شێت تر ده‌بم تا وام لێدێت خۆم وون ده‌كه‌م بیرم ده‌چێته‌وه‌ كێم و له‌كوێم به‌ده‌نگی به‌رز هاوار ده‌كه‌م خۆشم ده‌وێیییییت تا ئارام ده‌بمه‌وه‌ هه‌ر هاوار ده‌كه‌م،له‌وساوه‌ ده‌مه‌وێ‌ له‌بیر خۆمی به‌رمه‌وه‌ له‌یادی بكه‌م و لێی ڕابكه‌م،ئه‌و جادوی زۆر به‌هێزه‌ زیاتر دێته‌ ناخمه‌وه‌.
