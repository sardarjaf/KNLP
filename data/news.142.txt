سەرۆكی هێزە چەكدارەكانی ئێران حەسەن فەیروزئابادی داوای لەپەرلەمانتارانی وڵاتەكەی كردووە" دژی رێككەوتنە ناوەكییەكەی نێوان ئێران و وڵاتانی رۆژئاوا كەلەڤییەنای پایتەختی نەمسا مۆركرا، بووەستنەوەو دەنگی بۆنەدەن.
دەشڵێت" بەپێی رێككەوتننامەكە دەبێت ئێران بەرنامە ناوەكییەكەی دابخات، رۆژئاواییەكان بەتەواوەتی لەهەڵەدان و ئێران درێژە بە بەرنامە ناوەكییەكەی دەدات.
سەرۆكی هێزە چەكدارەكانی ئێران رایدەگەیەنێت" ئەمەریكا و وڵاتانی رۆژئاوا دەیانەوێت ئێران فریوبدەن و بیكەنە دیلی بەردەستی خۆیان.
