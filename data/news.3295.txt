ئاژانسی ئانها بڵاویكردەوە، لە ئەنجامی پشكنینەكانی یەكینەكانی پاراستنی گەل لە شارۆچكەی گرێ سپی، تونێلێك دۆزرایەوە، كە چەكدارانی داعش بۆ هاتوچۆكردن لەگەڵ توركیا و گواستنەوەی چەك و كەرەستەی سەربازی لەو وڵاتەوە بۆ سوریا كەڵكیان لێوەردەگرت.
هەفتەی رابردوو شەڕڤانانی یەپەگە و یەپەژە توانیان شارۆچكەی گرێ سپی رزگاربكەنەوە، كە كەوتوەتە سەر سنوری نێوان رۆژئاوای و باكوری كوردستان.
دۆزینەوەی ئەو تونێلەش لە كاتێك دایە كە زۆربەی میدیا جیهانی و توركیەكان باس لەوە دەكەن كە دەزگا هەواڵگریەكان و سوپای توركیا بە ئاشكرا هاوكاری چەكدارانی داعش دەكەن، بەڵام حكومەتی توركیا هەموو كات ئەو تۆمەتانە رەتدەكاتەوە.
