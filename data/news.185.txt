پشتیوانییەکەی باراک ئۆباما بۆ هلاری کلینتۆن میدیاکانی بە هەڵوێستەکانی ڕابردووی ئۆباماوە سەرقاڵ کردووە کە چۆن لە بەرامبەر هیلاری کلینۆتندا دەوەستایەوە.
بە گوێرەی کەناڵی BBC  پشتیوانی فەرمی ئۆباما بۆ کلینتۆن پاش دیداری سەرۆک کۆمار دێت لەگەڵ سیناتۆری ئەمریکی "بێرنی ساندەرس" کە پاش دیدارەکە ئۆباما پەیامێکی ڤیدیۆیی بڵاوکردەوە.
ئۆباما پێشتر و لە ساڵی 2008 دا 20 جار لەگەڵ هیلاری کلنیتۆن رووبەڕووی یەکتر بوونەتەوە کاتێک هەردووکیان کاندیدی دیموکراتەکان بوون بۆ بردنەوەی کاندیدی سەرۆکایەتی کۆماری ئەمریکا.
لە پەیامەکەیدا باراک ئۆباما رایگەیاند: کاتێک هیلاری وەزیری دەرەوە بوو، بوێری، دلێری و روحیەتی بەجێ گەیاندنی ئەو ئەرکەش-ی تێدایە، بۆیەش بە مافی خۆمی دەزانم پشتیوانی بکەم.
لە کاتێکدان ئۆباما لە یەکێک لە رووبەڕووبوونەوەکانیدا لەگەڵ هیلاری لە ساڵی 2008 دا رایگەیاندبوو: " هیلاری کلینتۆن هەموو شتێک دەڵێت و هیچیشی پێ ناگۆڕدرێت".
رۆژی چوارشەممەی ڕابردوو، هیلاری كلینتۆن دوای بردنه‌وه‌ی له‌ ویلایه‌تی نیوجرسی قۆناغێكی مێژوویی بڕی و  بووه‌ تاكه‌ كاندیدی پارتی دیموكراته‌كان له‌ كێبه‌ڕكێی هه‌ڵبژاردنه‌كانی سه‌رۆكایه‌تی ئه‌مریكادا.
هیلاری كلینتۆن چه‌ندین پۆستی باڵای وه‌رگرتووه‌ له‌ سیاسه‌تی ئه‌مریكادا  له‌وانه‌ش خانمی یه‌كه‌م، سیناتۆر، وه‌زیری ده‌ره‌وه‌ و ئێستا ده‌یه‌وێت بۆ یه‌كه‌مجار له‌ مێژووی ئه‌مریكادا ببێته‌ یه‌كه‌م سه‌رۆكی ژن.
كلینتۆن ئێستا ته‌مه‌نی 67 ساڵه‌ و له‌ مانگی كانوونی دووه‌می ساڵی 2009 دا وه‌كو وه‌زیری ده‌ره‌وه‌ی ئیداره‌ی سه‌رۆك ئۆباما ده‌ستبه‌كاربوو، به‌ڵام دواتر ده‌ستی له‌پۆسته‌كه‌ی كێشایه‌وه‌.
ساڵی 2008 له‌ كێبه‌ڕكێی له‌گه‌ڵ ئۆبامادا نه‌یتوانی ببێته‌ تاكه‌ كاندیدی پارتی دیموكراته‌كان.
