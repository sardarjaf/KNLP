وەزارەتی گواستنەوە ‌و گەیاندنی حكومەتی هەرێمی كوردستان رایدەگەیەنێ، لە یەكەم رۆژی دەستپێكردنی تاقیكردنەوەكانی پۆلە كۆتاكان (پۆلی 9 و 12)، هێڵی ئینتەرنێت لە كوردستان رۆژانە بۆ 4 كاتژمێر رادەگیرێت.
ئومێد محەممەد ساڵح، وتەبێژی وەزارەتی گواستنەوە‌ و گەیاندن راگەیاند، لەیەكەم رۆژی دەستپێكی تاقیكردنەوەی پۆلە كۆتاكان لە رۆژی 2-6-2016 لەسەر داوای وەزارەتی پەروەردە هێڵەكانی ئینتەرنێت لە كوردستان بۆ ماوەی 4كاژێر رادەگیرێن.
وتەبێژی وەزارەتی گواستنەوە‌ و گەیاندن راشیگەیاند، راگرتنەكە لە كاتژمێر 7ی بەیانی بۆ كاتژمێر 11ی پێش نیوەڕۆ دەبێت، ئەمەش بۆ رێگریکردنە لە گزی (قۆپی) قوتابیان، پڕۆسەی راگرتنەكەش تاوەکو كۆتایی رۆژانی تاقیكردنەوە بەردەوام دەبێت.
