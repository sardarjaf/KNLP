ساڵانێکە بەرپرسانی هەرێم پۆزی پێشەنگ بوون و بەرەوپێشڤەچوونی ئاستی وەرزشی کوردستان و بوژانەوەی ژێرخانەکەی لێدەدەن، بانگەشەی بوونە ئەندام لە فیفاو بەشداریکردنی هەڵبژاردەی کوردستان لە بۆنەو پاڵەوانیەتیە جیهانیەکان دەکەن، خۆیان بە لێزان و پڕۆفشناڵ دەزانن و  لەسەر شاشەی تیڤیەکانیش قسەی زل و خەیاڵی گەورە دەنەخشێنن، کەچی ئاماژەکان پێچەوانەکەی دەردەخەن.
یارییەکەی ( کۆیەو گازی باکوور) تاقیکردنەوەیەکی باش بوو، تا ئاستی وەرزشی خۆمانەو هزرو بیری بەرپرسان لەمەڕ ئەم تابلۆ خەیاڵیەی کە نەخشاندویانە، هەڵبسەنگێنین.
ئەم رووبەڕووبونەوەیە چەند پەیام و رەهەندێکی مەترسیداری پێبەخشین، سەرەتا هێرشکردنە سەر میدیاکار ( هیوا مەلا قادر ) دوور لە هەموو پرەنسیپێک و رێگریکردنی لە رووماڵی یارییەکەو سووکایەتی پێکردنی لە لایەن بەرپرسێکەوە، تەواو منی گەیاندە ئەو بڕوایەی کە بەڕێوەبەرانی وەرزش لە هەرێمەکەمان زیاد لە پێویست لە خۆباین، ئاخر تو ویژدانتان گەر میدیاکار نەبێت، کێ دەزانێ ئێوە بوونیشتان هەیە!!!
ئەوە میدیاکانن جوانی و گوڕو تینێکی دیکەیان بە چاڵاکیەکانی ئێوە بەخشیوە، ئەگینا بەشێک لە هاوپیشەو ئەکادیمستانیش هاوڕان لەگەڵم کە خولەکانی تۆپی پێی کوردستان لە ئاست ئەو رووماڵ و گرنگیدانە بێ وێنەیەی راگەیاندنەکان نین، بەڵام میدیاکان زیاتر وەک ئەرکێکی نیشتیمانی هەوڵەکانی خۆیان بۆ هاندان و بەرزکردنەوەی ئاستی وەرزش و تۆپی پێی کوردستان خستۆتە گەڕ، ئینجا لە پای ستایش و پێزانین و خەڵاتکردن، رووبەڕووی رێگری سووکایەتی پێکردنیش دەبنەوە!!!
هەروەها دەمەوێ راشکاوانە لەسەر ئەو پێشێلکاری و کارە نابەجێیە، رەخنەو گازەندەم ئاراستەی هاوپیشەکانم بکەم، لەبەر ئەوەی بەشێکی زۆریان بە هۆی هاوڕێیەتی و حزبایەتی و شارچێتی و هۆکارگەلێکی دیکە پشت لە هاوڕێکانیان دەکەن، بەڵام دەبێ چاوەڕێی هەڵوێست و بێدەنگی هاوشێوەش بن، کاتێک رقی بەرپرسەکان بەسەر ئەوانیشدا دەبارێت!
لە لایەکی دیکەوە سووکایەتی کردن و لێدان و ئازاردانی یاریزان بە چەک، قێزەونترین و تراژیدترین دیمەنی یارییەکە بوو، ئەو پۆلیسانە بەشێوەیەکی زۆر نامەدەنیانەو دوور لە هەموو یاسایەک، بێ بەزەییانە کەوتبوونە گیانی یاریزانێکی کۆیەو زامداریان کرد، وەک ئەوەی داعشێکی تیرۆریستیان پێش خۆتەقاندنەوەی گرتبێت!
ئای خوایە گیان چ کارەساتێکە لە سەدەی ۲۱ ین، کەچی تا ئێستا لە جیاتی پۆلیسی چاڵاکە مەدەنیەکان کە سیماو هێمایەکی سەردەمیانە دەبەخشێت، ئاسایش و پۆلیس کە بە سەرچاوەی دابینکردن و پاراستنی ئارامی هەرێم ناسراون، بە چەکەوە چواردەوری یاریگاکان دەتەنن و دوور لە ئەزموون و شارەزایی رووبەڕووبونەوەیان بۆ کۆنتڕۆڵکردن و هێورکردنەوەی دۆخ و رووداوە نەخوازراوەکان، هاوشێوەی بەرەکانی جەنگ بۆ یەکلاکردنەوەی هەر ئاریشەیەک لولەی تفەنگاکانیان بەکار دەهێنن، لە کاتێکدا چەندین جارە من و بەشێکی زۆری هاوپیشەکانیشم لە رێگای نووسینەوە داوای پۆلیسی مەدەنیمان بۆ یاریگاکان کردووە، وەلێ تا ئێستاش گوێ بەم داواکارییە نەدراوە، بۆیە پێموایە بەهەند وەرنەگرتنی ئەم مەترسیە، رەنگە کارەساتی هاوشێوەی میسری بەدوا دابێت.
لە دوماهیدا دەخوازم فیدراسیۆنەکەی کوردستان کە لە کۆی چاڵاکیەکانی تۆپی پێ بەرپرسە، پێویستە سادەترین ئەرکی کە پاراستنی گیانی یاریزانان و رۆژنامەنووسان و داوەرانە، لە ئەستۆ بگرێت، هەروەها دەبێ یەکێتیەکە بە فەلسەفەی کارو بەڕێوەبردنی وەرزشدا بچێتەوەو میکانیزمێکی زانستی و سەردەمیانە دابڕێژێتەوە، ئەگینا بەو شێوە بەڕێوەبردنەی ئێستا ناتوانن ئامانجەکان بپێکن و لەجیاتی بوونە ئەندامی فیفا، بگرە بە گەیشتن و بڵاوبوونەوەی ئەو دیمەنانە لە ڤیڤاش بای بامان پێدەکرێت، ئەوسا ئێوەی خەمخۆر بۆ پۆست و کورسیەکانتان بێ کارو شکستخواردو دەبن، وەرزشی کوردستانیش لەسایە سەری ئێوە لە ئیفلیجەوە بەرەو مردنێکی هێواش دەچێت.
ساڵانێکە بەرپرسانی هەرێم پۆزی پێشەنگ بوون و بەرەوپێشڤەچوونی ئاستی وەرزشی کوردستان و بوژانەوەی ژێرخانەکەی لێدەدەن، بانگەشەی بوونە ئەندام لە فیفاو بەشداریکردنی هەڵبژاردەی کوردستان لە بۆنەو پاڵەوانیەتیە جیهانیەکان دەکەن، خۆیان بە لێزان و پڕۆفشناڵ دەزانن و لەسەر شاشەی تیڤیەکانیش قسەی زل و خەیاڵی گەورە دەنەخشێنن، کەچی ئاماژەکان پێچەوانەکەی دەردەخەن.
یارییەکەی ( کۆیەو گازی باکوور) تاقیکردنەوەیەکی باش بوو، تا ئاستی وەرزشی خۆمانەو هزرو بیری بەرپرسان لەمەڕ ئەم تابلۆ خەیاڵیەی کە نەخشاندویانە، هەڵبسەنگێنین.
ئەم رووبەڕووبونەوەیە چەند پەیام و رەهەندێکی مەترسیداری پێبەخشین، سەرەتا هێرشکردنە سەر میدیاکار ( هیوا مەلا قادر ) دوور لە هەموو پرەنسیپێک و رێگریکردنی لە رووماڵی یارییەکەو سووکایەتی پێکردنی لە لایەن بەرپرسێکەوە، تەواو منی گەیاندە ئەو بڕوایەی کە بەڕێوەبەرانی وەرزش لە هەرێمەکەمان زیاد لە پێویست لە خۆباین، ئاخر تو ویژدانتان گەر میدیاکار نەبێت، کێ دەزانێ ئێوە بوونیشتان هەیە!!!
ئەوە میدیاکانن جوانی و گوڕو تینێکی دیکەیان بە چاڵاکیەکانی ئێوە بەخشیوە، ئەگینا بەشێک لە هاوپیشەو ئەکادیمستانیش هاوڕان لەگەڵم کە خولەکانی تۆپی پێی کوردستان لە ئاست ئەو رووماڵ و گرنگیدانە بێ وێنەیەی راگەیاندنەکان نین، بەڵام میدیاکان زیاتر وەک ئەرکێکی نیشتیمانی هەوڵەکانی خۆیان بۆ هاندان و بەرزکردنەوەی ئاستی وەرزش و تۆپی پێی کوردستان خستۆتە گەڕ، ئینجا لە پای ستایش و پێزانین و خەڵاتکردن، رووبەڕووی رێگری سووکایەتی پێکردنیش دەبنەوە!!!
هەروەها دەمەوێ راشکاوانە لەسەر ئەو پێشێلکاری و کارە نابەجێیە، رەخنەو گازەندەم ئاراستەی هاوپیشەکانم بکەم، لەبەر ئەوەی بەشێکی زۆریان بە هۆی هاوڕێیەتی و حزبایەتی و شارچێتی و هۆکارگەلێکی دیکە پشت لە هاوڕێکانیان دەکەن، بەڵام دەبێ چاوەڕێی هەڵوێست و بێدەنگی هاوشێوەش بن، کاتێک رقی بەرپرسەکان بەسەر ئەوانیشدا دەبارێت!
لە لایەکی دیکەوە سووکایەتی کردن و لێدان و ئازاردانی یاریزان بە چەک، قێزەونترین و تراژیدترین دیمەنی یارییەکە بوو، ئەو پۆلیسانە بەشێوەیەکی زۆر نامەدەنیانەو دوور لە هەموو یاسایەک، بێ بەزەییانە کەوتبوونە گیانی یاریزانێکی کۆیەو زامداریان کرد، وەک ئەوەی داعشێکی تیرۆریستیان پێش خۆتەقاندنەوەی گرتبێت!
ئای خوایە گیان چ کارەساتێکە لە سەدەی ۲۱ ین، کەچی تا ئێستا لە جیاتی پۆلیسی چاڵاکە مەدەنیەکان کە سیماو هێمایەکی سەردەمیانە دەبەخشێت، ئاسایش و پۆلیس کە بە سەرچاوەی دابینکردن و پاراستنی ئارامی هەرێم ناسراون، بە چەکەوە چواردەوری یاریگاکان دەتەنن و دوور لە ئەزموون و شارەزایی رووبەڕووبونەوەیان بۆ کۆنتڕۆڵکردن و هێورکردنەوەی دۆخ و رووداوە نەخوازراوەکان، هاوشێوەی بەرەکانی جەنگ بۆ یەکلاکردنەوەی هەر ئاریشەیەک لولەی تفەنگاکانیان بەکار دەهێنن، لە کاتێکدا چەندین جارە من و بەشێکی زۆری هاوپیشەکانیشم لە رێگای نووسینەوە داوای پۆلیسی مەدەنیمان بۆ یاریگاکان کردووە، وەلێ تا ئێستاش گوێ بەم داواکارییە نەدراوە، بۆیە پێموایە بەهەند وەرنەگرتنی ئەم مەترسیە، رەنگە کارەساتی هاوشێوەی میسری بەدوا دابێت.
لە دوماهیدا دەخوازم فیدراسیۆنەکەی کوردستان کە لە کۆی چاڵاکیەکانی تۆپی پێ بەرپرسە، پێویستە سادەترین ئەرکی کە پاراستنی گیانی یاریزانان و رۆژنامەنووسان و داوەرانە، لە ئەستۆ بگرێت، هەروەها دەبێ یەکێتیەکە بە فەلسەفەی کارو بەڕێوەبردنی وەرزشدا بچێتەوەو میکانیزمێکی زانستی و سەردەمیانە دابڕێژێتەوە، ئەگینا بەو شێوە بەڕێوەبردنەی ئێستا ناتوانن ئامانجەکان بپێکن و لەجیاتی بوونە ئەندامی فیفا، بگرە بە گەیشتن و بڵاوبوونەوەی ئەو دیمەنانە لە ڤیڤاش بای بامان پێدەکرێت، ئەوسا ئێوەی خەمخۆر بۆ پۆست و کورسیەکانتان بێ کارو شکستخواردو دەبن، وەرزشی کوردستانیش لەسایە سەری ئێوە لە ئیفلیجەوە بەرەو مردنێکی هێواش دەچێت.
