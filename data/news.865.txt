كاتژمێر 11,35 ئەمڕۆ شەممە 18/6/2016ئۆتۆمبیلێكی بۆمبرێژكراو كە كەسێكی خۆكوژی تێدابووە لە نێوان بارەگای مەڵبەندی (16ی حەمرینی یەكێتی نیشتیمانی كوردستان) وبارەگای حیزبی شیوعی كوردستان لە سەر شەقامی گشتی خورماتوو- بەغدا بە بازگەیەكی پۆلیسی خورماتوودا تەقییەوەو بەو هۆیەشەوە ژمارەیەك كوژراو برینداری لێكەوتەوە.
محەمەد فایەق بەڕێوەبەری ڕاگەیاندنی قایمقامیەتی خورماتو هەواڵەكەی پشت راستكردەوەو بە(ڕێگای كوردستان)ی ڕاگەیاند:- ئۆتومبیلەكە لە جۆری گەڵابەی بارهەڵگربووە و لە كە لایەن كەسێكی خۆكوژەوە تەقێنرایەوە وبەو هۆیەشەوە دوو كوژراو سێ‌ برینداری لێكەوەتەوە كە یەكێك لە كوژراوەكان پۆلیسە.
