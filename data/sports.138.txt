 لەئینگلتەراو لەبەردەوامی یاریەكانی هەفتەی 14ی پریمەرلیگ یانەی مانچستەر سیتی درێژەی بەبردنەوەكانی دا و لەدەرەوەی یاریگای خۆی بە 2 گۆڵ بەرامبەر بە گۆڵێك لەیانەی ساوسهامتۆنی بردەوە، هەر لەگەڵ لێدانی فیكەی ناوبژیوان یاریەكە بەبەهێزی لەلایەن یاریزانانی هەردوولاوە دەستیپێكرد بەو ئامانجەی گۆڵ تۆمار بكەن، بەڵام لەگێمی یەكەمدا تۆڕی گۆڵەكان بەخاوێنی مانەوە و ئەو گێمە بەبێ گۆڵ تەواو بوو، لەگێمی دووەمدا یانەی مان سیتی میوان باڵادەستر بوو و دوای تەنها 2 دەقیقە لەدەستپێكی ئەو گێمە ڤان دیكی بەرگریكاری ساوسهامتۆن بەهەڵە گۆڵێكی بە یانەكەی پێشەنگ بەخشی، دوای ئەو گۆڵە یاریزانانی یانەی خاوەن یاریگا ریزەكانیان رێكخستەوە و توانیان لەدەقیقەی 75 و لەرێگەی رۆمیۆ گۆڵی یەكسان كردنەوە تۆمار بكەنەوە، یاریەكە تا كۆتایی كاتی یاسایی بەو ئەنجامە بەردەوام بوو و ناوبژیوان 5 دەقیقە وەك كاتی زیادكراو ئەژمار كرد، لەو كاتەی یاریەكە بەرەو تەواو بوون دەچوو رەحیم سترلینگ لەدەقیقەی 5 ی كاتی زیادكراودا بەلێدانێكی جوان گۆڵی دووەم و بردنەوەی مان سیتی تۆماركرد و خۆشی خستە نێو دڵی هاندەرانی یانەكەی و پیپ گواردیۆلای راهێنەر، بەو بردنەوەیەش مان سیتی بە 40 پێگەی خۆی لەلوتكەی ریزبەندی بەهێزتر كرد و جیاوازی خاڵەكانیشی لەگەڵ مان یونایتد بۆ 8 خاڵ زیادكردەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
