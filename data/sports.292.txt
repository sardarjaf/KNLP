یارییەكانی هەفتەی 18ی خولی نایابی یانەكانی ئینگلتەرا درێژەی هەیە و یانەی مانچستەر یونایتدیش سێ خاڵی بەدەست هێنا و پێگەی خۆی لەپلەی دووەمی ریزبەندی قایمتر كرد.
لە درێژەی یارییەكانی ئەم هەفتەیەدا  یانەی وێست برۆمیچ ئەلبیۆن لە یاریگای هاو سۆرنس میوانداری یانەی مانچستەر یونایتدی كرد  لە گێمی یەكەمدا یانەی مانچستەر یونایتد باشتر درەكەوت و ئاستێكی بەرزی پێشكەش كرد  توانی ئەو گێمە بەدوو گۆڵی بێ بەرامبەر بەسودی خۆی كۆتایی پێ بهێنێت  گۆڵەكانیش رۆمیلۆ لۆكاكۆ لە دەقیقەی 27 و جیسی لینگارد لە دەقیقەی 35 تۆماریان كرد  لە گێمی دووەمیش یاریزانانی وێست برۆمیچ هەوڵی هاوسەنگ كردنەوەی ئەنجامی یارییەكەیان دەدا  هەرچەندە لە دەقیقەی 77 گاریس باری توانی جیاوازیەكە كەم بكاتەوە و گۆڵێك تۆمار بكات  بەڵام لە هێنانەدی ئامانجەكەیان سەركەوتوو نەبوون و لە كۆتایدا یارییەكەیان بەگۆڵێك بەرامبەر دوو گۆڵ دۆڕاند  دوای ئەو بردنەوەیەش مانچستەر یونایتد بە 41 خاڵ لەپلەی دووەمی ریزبەندی جێگیر بووە
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
