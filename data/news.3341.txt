ئەنوەر ئەلحەق ئەحەدی، وەزیری پێشووی پیشەسازی ئەفغانستانو یەكێك لە ئەندامانی شاندەكەی حكومەتی كابۆڵ بە ئاژانسی دڤیچەڤێلەی راگەیاند شاندێكی حكومەتی ئەفغانستانو نوێنەرانی تاڵیبان لە شاری ئۆسلۆی پایتەختی وڵاتی نەرویج كۆبوونەتەوەو لە دانیشتنێكی سێ كاتژمێرو نیویدا چۆنیەتی چارەسەركردنی كێشەكانی نێوانیانیان تاوتوێ كردووە.
ئەحەدی ئاشكرایكرد كە حیكمەت كەرزای جێگری سیاسی وەزارەتی دەرەوەی حكومەتی ئەفغانستان پرۆژەیەكی هەمەلایەنەی بۆ چارەسەركردنی كێشەكانیان پێشنیاری نوێنەرانی تاڵیبان كردووەو شاندی تاڵیبانیش روانگەكانی خۆیانو ئەو كێشانەیان هێناوەتە گۆڕێ كە پێیانوابووە پێش بە سەركەوتنی پرۆسەكە دەگرن.
بەوتەی ئەنوەرەلحەق روانگەی تاڵیبان تا رادەیەك گۆڕاوەو نەرمیو گونجانی زیاتری تێدا بەدی دەكرێتو هەر دوو لا لەسەر ئەوە رێككەوتوون كە دانیشتنەكانیان بەشێوەی سیستماتیك بەردەوام بن.
