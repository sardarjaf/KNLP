دكتۆر (نه‌جمه‌دین كه‌ریم) پارێزگاری كه‌ركوك ئه‌مڕۆ پێنج شه‌ممه‌ 24-8-2017 به‌شداری كۆنگره‌ی سێیه‌می به‌ڕێوبه‌رایه‌تی هۆزه‌كانی كه‌ركوكی كرد كه‌ له‌ ژێر ناونیشانی (هۆزه‌كانی شاری كه‌ركوك سمبولی یه‌كێتی نیشتیمانین له‌ ئه‌من و سه‌قامگیری و پشتیوانیان بۆ دام و ده‌زگا ئه‌منییه‌كان) به‌ڕێوه‌ چوو.
له‌ وته‌یه‌كیشدا پارێزگاری كه‌ركوك وتی: هیوای سه‌ركه‌وتن بۆ كۆنگره‌كه‌تان ده‌خوازم بۆ به‌دیهێنانی خواست و هیواكانی دانیشتوانی كه‌ركوك و وتیشی ئاماده‌بووان كورد و عه‌ره‌ب و توركمان و كلدۆئاشورن و سه‌ركه‌وتنمان سه‌ركه‌وتنی هه‌موانه‌ و ئه‌من و ئارامی ئه‌نجامی ئه‌رێنی بۆ هه‌موان ده‌بێت.
پارێزگاری كه‌ركوك ئاماژه‌ی بۆ ئه‌وه‌ش كرد كه‌ هێزی پێشمه‌رگه‌ له‌ سه‌رماو سۆڵه‌ی زستان و گه‌رمای له‌ ڕاده‌به‌ده‌ری هاویندا له‌ سه‌نگه‌ردان بۆ پاراستنی هه‌موان و شایانی پشتیوانیو شانازی هه‌موانن ..
دكتۆر (نه‌جمه‌دین كه‌ریم) وتیشی بارودۆخی ئه‌منی كه‌ركوك به‌به‌راورد له‌گه‌ڵ ساڵانی ڕابوردودا زۆر باشتره‌ و ئیداره‌ی شاره‌كه‌ و دام و ده‌زگا خزمه‌تگوزارییه‌كانی و هاوڵاتییان پێشوازییان كردوه‌ له‌ ده‌یان هه‌زار خێزانی ئاواره‌ و خواردن و خزمه‌تگوزارییه‌كانیان له‌گه‌ڵیاندا به‌ش كردوه‌ و وێنه‌یه‌كی جوانی مرۆییانه‌یان نه‌خشاند به‌و هه‌ڵوێسته‌یان..
له‌ ته‌وه‌رێكی تردا پاریزگاری كه‌ركوك پیرۆزبایی سه‌ركه‌وتنه‌كانی جه‌نگی دژ به‌ تیرۆریستانی داعشی كرد له‌ ئۆپه‌راسیۆنی ئازاد كردنه‌وه‌ی ته‌لـله‌عفه‌ردا و ته‌ئكیدی كرده‌وه‌ له‌ گرنگی په‌له‌ كردن له‌ ئازاد كردنه‌وه‌ی حه‌ویجه‌ كه‌ شاری كه‌ركوك پێشوازی كردوه‌ له‌ زیاتر له‌ 35 هه‌زار خێزانی ئاواره‌ی ئه‌و ناوچانه‌ كه‌ ماڵ و موڵك و كێڵگه‌ و سامانه‌كایان جێهێشتوه‌ و له‌ ده‌ستی تیرۆریستان هه‌ڵاتوون و ته‌ئكیدی كرده‌وه‌ كه‌ چه‌ندین جار داوامان كردوه‌ په‌له‌ بكرێت له‌ پاككردنه‌وه‌ی حه‌ویجه‌ و ده‌وروربه‌ری له‌ تیرۆریستان كه‌ ده‌بوایه‌ ساڵی رابوردوو ئه‌و ئۆپه‌راسیۆنه‌ به‌رپا بكرایه‌ به‌ڵام هه‌ندێك هۆكاری سیاسی و هۆكاری تر كه‌ فاكته‌ری نێوده‌وڵه‌تی له‌ پشتدا بوو بونه‌ مایه‌ی دواخستنی ئه‌و ئۆپه‌راسیۆنه‌ و ئێمه‌ هیوادارین پاش ئازاد كردنه‌وه‌ی ته‌لـله‌عفه‌ر ئه‌و ناوچانه‌ ئازاد بكرێن چونكه‌ ئازاد كردنه‌وه‌ی حه‌ویجه‌ زۆر گرنگه‌ بۆ گه‌ڕانه‌وه‌ی ئاواره‌كان بۆ زێدی خۆیان و كه‌م كردنه‌وه‌ی نه‌هامه‌تییه‌كانیان و زامن كردنی ئه‌من وئه‌مانی پارێزگا هاوسنوره‌كانی حه‌ویجه‌ و ده‌وروبه‌ری.
پارێزگاری كه‌ركوك وتیشی هه‌ندێك ده‌نگی نه‌شاز هه‌ن كه‌ زانیاری نادروست بڵاو ده‌كه‌نه‌وه‌ و مه‌به‌ستیان شێواندنی ڕاستییه‌كانه‌و كار ده‌كه‌ن بۆ به‌ده‌ستهێنانی ده‌نگی ئه‌و هاوڵاتییانه‌ی تا ئێستا هیچیان پێشكه‌ش نه‌كردوون و پێویسته‌ له‌سه‌رتان به‌ پێكه‌وه‌ ژیانی ئاشتییانه‌ و ته‌باییتان وه‌ڵامی ئه‌و درۆیانه‌ بده‌نه‌وه‌ و  ئاماژه‌ی بۆ ئه‌وه‌ش كرد كه‌ ئه‌و ده‌نگانه‌ی فرمێسكی درۆ ده‌ڕیژن ڕۆژێك له‌ ڕۆژان هاوڵاتییانیان به‌سه‌ر نه‌كردۆته‌وه‌ و له‌ ئه‌حواڵیان نه‌پرسیوه‌ و كێشه‌كانیان چاره‌سه‌ر نه‌كردوه‌ بۆیان..
پارێزگاری كه‌ركوك وتی سه‌رۆك مام جه‌لال و (مه‌سعود بارزانی) به‌رده‌وام وتویانه‌ كه‌ دواڕۆژی كه‌ركوك له‌ لایه‌ن دانیشتوانه‌كه‌یه‌وه‌ بڕیاری له‌سه‌ر ده‌درێت به‌ڵام ئه‌وه‌ 13 ساڵ تێپه‌ڕیوه‌ به‌سه‌ر مادده‌ی 140 ی ده‌ستوردا و چاره‌نوسی كه‌ركوك یه‌كلا نه‌كراوه‌ته‌وه‌ چونكه‌ حكومه‌تی عێڕاق كه‌مته‌رخه‌می كردوه‌ له‌و پرسه‌دا و ژیان و خاك و كار له‌ كه‌ركوكدا كۆمان ده‌كاته‌وه‌ و هه‌موان شاره‌كه‌مان ده‌پارێزین و یه‌كترمان خۆش ده‌وێت..
دكتۆر (نه‌جمه‌دین كه‌ریم) وتی ئه‌وه‌ی هاته‌ ئاراوه‌ سه‌باره‌ت به‌رز كردنه‌وه‌ی ئاڵای كوردستان شان به‌ شانی ئاڵای عێڕاق به‌مه‌به‌ستی نانه‌وه‌ی كێشه‌یه‌ك بوو كه‌ بونی نیه‌ و كه‌ركوك له‌ ناوچه‌ كێشه‌ له‌سه‌ره‌كانه‌ و له‌ 2003 ه‌وه‌ ئاڵای كوردستانی تیادا ده‌شه‌كێته‌وه‌ به‌ شێوه‌یه‌كی فه‌رمی ..
ئاماژه‌ی بۆ ئه‌وه‌ش كرد كه‌ شاری كه‌ركوك له‌ كۆتایی 2013 ه‌وه‌ شایسته‌ داراییه‌كانی به‌ده‌ست نه‌گه‌یشتوه‌ و كه‌ركوك روبه‌ڕوی ئاسته‌نگی زۆر بۆته‌وه‌ به‌ڵام به‌ پشتیوانی هاوڵاتییان و ئه‌و پلانانه‌ی دامانناوه‌  توانیومانه‌  پێداویستییه‌كانی هاوڵاتیان دابین بكه‌ین و ئێستا كه‌ركوك یه‌كێكه‌ له‌ باشترین شاره‌كان له‌ ڕووی خزمه‌تگوزارییه‌كانه‌و ئه‌گه‌ر چی له‌ ئاستی خواست و پلانه‌كانماندا نیه‌.
له‌ لێدوانیكیشدا بۆ میدیاكاران پارێزگاری كه‌ركوك وتی ئه‌مڕۆ به‌ فه‌رمی ئیداره‌ی كه‌ركوك داوای كردوه‌ له‌ ئه‌نجومه‌نی پارێزگا كه‌ كۆببێته‌وه‌ وده‌نگدان ساز بكات و داوا بكات له‌ ده‌سته‌ باڵای هه‌ڵبژاردنه‌كانی هه‌رێمی كوردستان بكات كه‌ كه‌ركوكیش به‌شداری ڕیفڕاندۆم بكات كه‌ بریاره‌ له‌ 25 ی ئه‌یلولی داهاتودا به‌ڕێوه‌ بچێت..
لای خۆیه‌وه‌ عه‌مید (كه‌ریم جوامێر) به‌ڕێوبه‌ری هۆزه‌كانی كه‌ركوك وتی هۆزه‌كان پێشتر وئێستاش هه‌ڵوێستی جوامێرانه‌یان هه‌بوه‌ له‌ پشتیوانی كردنی هێزی پێشمه‌رگه‌ و پۆلیس و ئاسایش بۆ به‌دیهێنانی ئه‌من وسه‌قامگیری و پشتیوانی كردنی ئیداره‌ی كه‌ركوك له‌ هه‌وڵه‌كانیدا بۆ دابین كردنی خزمه‌تگوزارییه‌كان..
شێخ (فوئاد ئه‌لحه‌نتاوی)یش ته‌ئكیدی كرده‌وه‌ كه‌ ئه‌مڕۆ كۆبوینه‌ته‌وه‌ بۆ وه‌لانانی تایه‌فه‌گه‌ری و كێشه‌ی نه‌ته‌وایه‌تی و پشتیوانی خۆمان ده‌رده‌بڕین بۆ پاراستنی ئه‌من وئاسایشی هاوڵاتییان و شاره‌كه‌مان و ستایشی ڕۆڵی هێزی پێشمه‌رگه‌ی كرد كه‌ له‌ سه‌نگه‌ردان بۆ پاراستنی سه‌رجه‌م پێكهاته‌كان و له‌گۆڕنانی خه‌ونه‌كانی تیرۆریستانی داعش..
شێخ (ئازاد خورشید)یش ته‌ئكیدی كرده‌وه‌ كه‌ زانایانی ئایین و كه‌سایه‌تییه‌كان و پیاو ماقوڵان به‌رده‌وام پشتیوانی ئیداره‌ی كه‌ركوك و دام و ده‌زگا ئه‌منییه‌كان بوونه‌ بۆ تۆكمه‌ كردنی ئاسایش و گیانی پێكه‌وه‌ ژیان..
ئاماژه‌ی بۆ ئه‌وه‌ش كرد كه‌ هه‌موان خه‌ون و هیوایان هه‌یه‌ و ڕێز له‌ خواست و ڕای هه‌موان ده‌گرین و بڕیاری كۆتایی له‌ ده‌ستی دانیشتوانی كه‌ركوكدایه‌ و ئه‌م كۆنگره‌یه‌ كۆڵه‌كه‌یه‌كه‌ بۆ تۆكمه‌ كردنی گیانی پێكه‌وه‌ ژیان و بڵاو كردنه‌وه‌ی ئاشتی‌ و جه‌ختی كرده‌وه‌ له‌ ڕۆڵی زانایانی ئایینی له‌ ڕوبه‌ڕوبونه‌وه‌ی داعش و هه‌ڵوه‌شاندنه‌وه‌ی ئایدۆلۆژیاكه‌ی  كه‌ وه‌ك بیریك ده‌ست پێده‌كات و دواتر ده‌گۆڕێت بۆ تیرۆریستی و كوشتن و بڕین ..
شێخ (محمد الجنابی) یش وتی ئێمه‌ وه‌ك هۆزه‌كانی كورد و عه‌ره‌ب و توركمان پشتیوانی هێزه‌ ئه‌منییه‌كان ده‌كه‌ین و پشتیوانی سه‌ركه‌وتنه‌كانی به‌ده‌ستهاتووی به‌ره‌كانی جه‌نگ ده‌كه‌ین.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
