پێش ئەنجامدانی یاریە گرنگەکەی نێوان بەرشەلۆنە و ئیسپانیۆل لە ھەفتەی ٣٧ی لالیگا ھەریەک لە لویس ئینریکی راھێنەری بارسا و گالکا راھێنەری یانەی ئیسپانیۆل پەیامێکیان بڵاو کردەوەو داوایان لە ھاندەرانی ھەردوو یانە و یاریزانانی ھەردو تیپ کردووە کە بە گیانێکی برایانە روبەروی یەک ببنەوە و جارێکی تر وەک یاریەکانی ئەم وەرزە کێشە و ئاڵۆزی دروست نەکەن ئەوەی جێی ئاماژەیە لە مانگی یەکی ئەمساڵ و لە ماوەی ١٠ رۆژدا ئەم ٢ یانەیە ٣ جار روبەری یەک بونەوەو کە یاریەک لە لالیگا کە بە بێ گۆڵ کۆتایی ھات و ٢ یاریش لە جامی شا کە ھەردوو یانەکە بەرشەلۆنە براوە بوو، بەڵام بەرکەوتنی توند لە نێوان یاریزانەکاندا دورست بوو بە تەنھا لەو ٣ یاریەدا یاریزانانی ھەردوو یانە ٢٨ کارتی زەرد و ٢ کارتی سور بەرویاندا بەرز کراوەتەوە کە پشکی شێری کارتەکان بۆ ئیسپانیۆل بووە
