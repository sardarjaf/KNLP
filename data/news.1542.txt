دوای سێ‌ هێرشی یەك لە دوای یەك لە چەند قۆڵێكەوە بەمەبەستی ئازادكردنی شارەدێی بەشیر لە دەست چەكدارانی داعش، حەشدی شەعبی تێكشكێنران ولە بەرەكانی جەنگ باشەكشەیان كرد.
موقەدەم پۆڵا دەلۆ بەڕێووەبەری ئاسایشی قەزای داقوق بە(ڕێگای كوردستان)ی ڕاگەیاند: هێزەكانی حەشدی شەعبی دوێنی یەك شەممە 10/4/2016 بەمەبەستی كۆنترۆڵكردنەوەی شارۆچكەی بەشیر لە دەست چەكدارانی داعش سێ‌ جار لە چەند قۆڵێكەوە هێرشیان كردە سەر چەكدارانی داعش بەڵام لەو سێ‌ هێرشەدا تێكشكێنران.
بەڕێووەبەری ئاسایشی قەزای داقوق راشیگەیاند: لەو شەڕەی ئەمڕۆیاندا 18 چەكداریان كوژران و50 چەكداریان برینداربوون كە لە نێو كوژراوەكانیاندا دوو فەرماندەی سەربازی حەشدی تێدایە بە ناوەكانی(عادل تالیب) فەرماندەی حەشدی شەعبی لە تازە خورماتوو و(سەید شاكر ) فەرماندەی هێزەكانی فیرقەی ئەلعەباسی جەنگی كە لە پارێزگای بەسرەوە هاتبوون بۆ بەشداریكردن لە شەڕی ڕزگاركردنی بەشیر
ئەو ئاماژەی بەوەدا كە سەرجەم ئەو هێزانەی حەشدی شەعبی كە ئەمڕۆ لە هێرشەكاندا بەشداربوون كشانەوەو تەنانەت گوندێكیشان لە دەستدا كە ڕۆژی هەینی رابردوو لە دەست چەكدارانی داعش ئازادیان كردبوو .
