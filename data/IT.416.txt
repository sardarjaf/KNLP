وەک ئاشکرايە ماوەی چەند ساڵێکە خودی کۆمپانيای فەيسبوک مێسنجەری بۆ بەشی پەيوەندی و چاتکردن بەرهەمهێناوەو بەردەواميش لە هەوڵی ئەنجامدانی گۆڕانکاريدان بۆ ئەوەی زياتر لەلای بەکارهێنەرانی ببێتە جێگەی رەزامەندی.
لەماوەی دوو رۆژی رابردوو بەشێوەيەکی فەرمی ئەو بەرنامەيە لەلايەن فەيسبوکەوە بۆ هەردوو سيستمی ئەندرۆيد و ئای ئۆ ئێس نوێکرايەوە کە چەند تايبەتمەندييەکی بۆ زيادکراوە.
لەو ڤێرژنە نوێيەی مێسنجەردا، بەکارهێنەر دەتوانێت وێنەی ئێچ دی بەرزبکاتەوە، واتە کوالێتی وێنەکان نزم نابێتەوەو و تێک ناچێت، واتە بەکارهێنەران دەتوانن لە رێگەی سێتينگی مەسنجەرەکەيانەوە تايبەتمەندی HDی بۆ بەشی وێنەکانيان کارا بکەن و بەبێ ئەوەی تێک بچێت بيخەنە ناو فەيسبوکەوە.
هەروەها چارەسەری خاوبوونەوەی کراوەو باتری مۆبايليش زياتر بەرگەی دەگرێت و دەمێنێتەوە ئەمە بێجگە لەوەی بۆ سيستمی ئای ئۆ ئێس بەکارهێنەرانی دەتوانن ياریی باسکە بکەن.
بۆ نوێکردنەوەشی بەکارهێنەرانی سيستمی ئەندرۆيد و ئای ئۆ ئێس دەتوانن بچنە پلەی ستۆر يان ئاپ ستۆر و لەوێوە ئەپدەيتی بکەنەوە.
