له‌ڕوداوێكی سه‌یردا له‌كۆماری چینی میللـی، ژن و پیاوێك به‌پێچه‌وانه‌ی هه‌موو ئه‌و ژن و پیاوانه‌ی ده‌چنه‌ هاوسه‌رگیرییه‌وه‌، شه‌وی ئاهه‌نگی هاوسه‌رگیرییه‌كه‌یان ته‌نها له‌ نووسیندا به‌سه‌ربرد.
له‌و شه‌وه‌دا ئه‌و ژن و پیاوه‌ له‌بری قسه‌و ره‌فتارو كاری رۆمانسی، به‌ده‌ست به‌شێكی زۆری ده‌ستوری پارتی كۆمۆنیستی وڵاته‌كه‌یان نوسییه‌وه‌.
بێگومان به‌لای زۆرێك له‌خه‌ڵكه‌وه‌ ئه‌م كاره‌ی ئه‌و تازه‌ بوك و زاوایه‌، زۆر بێمانایه‌, به‌ڵام به‌لای ئه‌م بوك و زاوا چیینیه‌وه‌ كه‌ ناویان چێن خوانچی و لی یونپێنگه‌‌ نه‌ك هه‌ر بێمانا نییه، به‌ڵكو باشترین كاره‌ بۆ هێشتنه‌وه‌ی ئه‌و شه‌وه‌ له‌یادگاو ده‌ستپێكی ژیانی هاوسه‌رگیرییان.
ماڵپه‌ڕی ئۆدیتی سێنتراڵ بڵاویكرده‌وه‌،  لی و چێن كه‌ كارمه‌ندی حكومین و نیشته‌جێی هه‌رێمی جیانگشین، رۆژی دووشه‌ممه‌ی رابردوو چه‌ند وێنه‌یه‌كی فۆتۆگرافیی شه‌وی ئاهه‌نگی گوستنه‌وه‌كه‌یان له‌ڕۆژنامه‌كانی سه‌ر ئینته‌رنێت بڵاوكرایه‌وه‌ كه‌ تێیدا ده‌بینرێن سه‌رقاڵی نووسینه‌وه‌ی ده‌ستوری پارتی ناوبراون.
دواتر ئه‌م وێنانه‌ به‌شێوه‌یه‌كی به‌رچاو له‌تۆڕه‌ كۆمه‌ڵایه‌تییه‌كان بڵاوبووه‌وه‌.
له‌میانه‌ی ئه‌و كاره‌یاندا ئه‌م تازه‌ بوك و زاوایه‌ توانیویانه‌ 17 هه‌زار وشه‌ی ده‌ستوری پارتی كۆمۆنیست بنوسنه‌وه‌.
