حكومه‌تی‌ ئیسرائیل یه‌كه‌م باڵێوزی‌ ژنی‌ له‌ وڵاتێكی‌ عه‌ره‌بی‌ ده‌ستنیشانكرد و دوێنێ‌ دوو شه‌ممه‌، ئه‌و باڵێوزه‌ كارنامه‌ی‌ خۆی‌ پێشكه‌ش  شا عه‌بدوڵڵای‌ دووه‌می‌ پادشای‌ ئوردن كرد.
عینات شلاین باڵێوزی‌ نوێی‌ ئیسرائیل له‌ شانشینی‌ ئوردن، پسپۆڕه‌ له‌ كاروباری‌ عه‌ره‌بی‌ و نێوده‌وڵه‌تی‌، پێشتر سه‌رۆكی‌ سه‌نته‌ری‌ توێژینه‌وه‌ سیاسییه‌ نێوده‌وڵه‌تییه‌كان بووه‌ له‌ به‌شی‌ هه‌واڵگری‌ سه‌ر به‌ وه‌زاره‌تی‌ ده‌ره‌وه‌ی‌ ئیسرائیل.
عینات شلاین وه‌ك یه‌كه‌م باڵێوزی‌ ژن، دوێنێ‌ دوو شه‌ممه‌، كارنامه‌ی‌ خۆی‌ وه‌ك باڵێوزێكی‌ متمانه‌پێكراوی‌ ئیسرائیل له‌ ده‌وڵه‌تێكی‌ عه‌ره‌بی‌، پێشكه‌ش به‌ شا عه‌بدوڵڵای‌ دووه‌می‌ پادشای‌ ئوردن كرد.
