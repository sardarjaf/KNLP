له‌به‌یاننامه‌یه‌كدا كه‌ نوسینگه‌ی حه‌یده‌ر عه‌بادی سه‌رۆك وه‌زیرانی عێراق بڵاویكردوه‌ته‌وه‌، تیایدا هاتووه‌، دوای ئه‌وه‌ی عه‌بادی له‌گه‌ڵ پارێزگار و ئه‌ندامانی ئه‌نجومه‌نی پارێزگای ئه‌نبار كۆبووه‌وه‌، پێی راگه‌یاندون كه بۆ ئازادكردنه‌وه‌ی رومادی و فه‌لوجه‌ له‌ژێر ده‌ستی چه‌كدارانی داعش هه‌موو ئاماده‌كارییه‌ك كراوه‌.
نوسینگەی سه‌رۆك وه‌زیرانی عێراق ئاماژه‌ی به‌وه‌شكردوه‌، هێزه‌كانیان له‌ قۆناغی یه‌كه‌مدا ئامانجه‌كانیان پێكاوه‌و ده‌یانه‌وێت قۆناغه‌كانی دیكه‌ش به‌ سه‌ركه‌وتویی ته‌واو بكه‌ن، جگه‌ له‌وه‌ش ده‌یانه‌وێت به‌ته‌واوه‌تی هه‌ردو شاری رومادی و فه‌لوجه‌ له‌ژێر ده‌ستی چه‌كدارانی داعش ده‌ربهێنن.
هەر لەبەیاننامەكەی نوسینگەی سه‌رۆك وه‌زیرانی عێراق باس لەوەش كراوە كە، داعش هیچ به‌هایه‌كی ئه‌خلاقی و مرۆیی نییه‌، به‌ڵام ئه‌وان له‌و جه‌نگه‌دا كار له‌سه‌ر دوو لایه‌ن ده‌كه‌ن، یه‌كه‌م ئازادكردنی ناوچه‌كان و دووه‌میش پارێزگاریكردن له‌ هاوڵاتیانی مه‌ده‌نی.
