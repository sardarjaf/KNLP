به‌ ئاماده‌بوونی‌ قائیمقامی‌ هه‌ڵه‌بجه‌ و رێكخراوه‌كانی‌ شاره‌كه‌ و نوێنه‌رانی‌ حكومی‌ و حیزبی‌ له‌ هۆڵی‌ كازیوه‌ی‌ منداڵانی‌ هه‌ڵه‌بجه‌ له‌ ژێر ناونیشانی‌ "په‌روه‌رده‌- پێكه‌وه‌بوون –پاراستنی‌ مافه‌كان"ده‌سته‌ی‌ خانمانی‌ هه‌ڵه‌بجه‌ یه‌كه‌مین كۆنفرانسی‌ خۆی‌ ئه‌نجام دا.
سندوس حسێن سه‌رپه‌رشتیاری‌ ده‌سته‌ی‌ خانمانی‌ هه‌ڵه‌بجه‌ به‌ خه‌ندانی‌ وت: "به‌ستنی‌ كۆنفرانس بۆ هه‌ڵبژاردنی‌ ده‌سته‌ی‌ نوێی‌ ده‌سته‌كه‌مانه‌ كه‌ ماوه‌ی‌ چوار رامانگه‌یاندووه‌ و مه‌به‌ستمان بوو یه‌كه‌مین كۆنفرانسی‌ خۆمان ببه‌ستین و هه‌ڵبژاردنی‌ ده‌سته‌كه‌مان ئه‌نجام بده‌ین".
سندوس حسێن راشیگه‌یاند كه‌ "ده‌سته‌كه‌مان ده‌سته‌یه‌كی‌ سه‌ربه‌خۆیه‌ و په‌یوه‌ندی‌ به‌ هیچ حیزب و لایه‌نێكه‌وه‌ نییه‌، بۆیه‌ ئه‌مڕۆش به‌ پێویستمان زانی‌ له‌م هۆڵه‌دا ئه‌م كۆنفرانسه‌ ئه‌نجام بده‌ین".
ده‌سته‌ی‌ خانمانی‌ هه‌ڵه‌بجه‌ ده‌سته‌یه‌كی‌ سه‌ربه‌خۆی‌ بێلایه‌نه‌ و كارده‌كات بۆ ته‌واوی‌ ماف و داخوازییه‌كانی‌ خانمان له‌ سنووری‌ پارێزگای‌ هه‌ڵه‌بجه‌ و له‌ رۆژی‌ 4-4-2015 له‌ هه‌ڵه‌بجه‌ دامه‌زراوه‌.
