زۆر ڕه‌وشی سیاسی هه‌یه‌ ئاراسته‌ی حه‌لال و حه‌رام ده‌گۆڕێ !
حه‌لال و حه‌رام ته‌نیا له‌ خواردن و خواردنه‌وه‌ نییه‌.
له‌ ئیسلام حه‌لال و حه‌رام ته‌نیا له‌ دوو چه‌مكی ( ئه‌رێ‌ ) و ( نه‌رێ‌) كورت نه‌كرایته‌وه‌ ، به‌ واتای فلان شله‌ و ئاو بخۆ و بخۆوه‌ ، فیسار مه‌خۆ و مه‌خۆوه‌ .
له‌ فۆنه‌تیكی هه‌ردوو وشه‌دا ( گۆكردنی هه‌ردوو وشه‌ی حه‌لال و حه‌رام)دا ده‌رده‌كه‌وێ به‌شی حه‌لال زۆر زیاتره‌ له‌ پشكی حه‌رام!
پێش ئیسلام ، ڕاهیب و ئه‌حباره‌كان به‌ ئاره‌زووی خۆیان سنووریان بۆ حه‌لال و حه‌رام ده‌كێشا ، به‌ جۆرێك لای هه‌ندێ پیاوی په‌رستگا حه‌لال و حه‌رام په‌یوه‌ندی به‌ ئیقتیصاده‌ هه‌بوو !
كورده‌واری جوانی وتوه‌ ” دینی موحه‌مه‌دی به‌ ئاشكرا خۆشه‌” ، بۆیه‌ ئه‌م دینی موحه‌مه‌ده‌ به‌ ئاشكرا و ڕاشكاوی ده‌ڵێ : ئه‌وه‌ی بۆ تۆ حه‌لاله‌ ، بۆ منیش حه‌لاله‌ ، به‌ پێچه‌وانه‌كه‌شی دروسته‌!
دوای ئه‌وه‌ی ئیستعماری نێوده‌وله‌تی چه‌نده‌ها ئیستعماری لۆكه‌لی به‌رهه‌م هێنا ، شه‌رمی له‌ ئیستعماربوونی خۆی كرد و بارگه‌ی خۆی تێكنایه‌وه‌ !
ئیستعماری لۆكه‌لی وه‌ك ده‌سه‌ڵاتی توركی و عه‌ره‌بی و فارسی نه‌وعی ئیستعماری نێوده‌وڵه‌تی نییه‌ : ئه‌وه‌ هه‌موو شتت داگیرده‌كات و له‌ ڕواڵه‌تیش خۆی به‌ دیندار ده‌زانی !
له‌ 25ی نۆ زۆربه‌ی كوردی باشوور له‌گه‌ڵ پێكهاته‌ ئایینی و نه‌ته‌وه‌ی تر به‌ ڕێژه‌ی (92%) بڕیاریدا ماڵی له‌ عه‌ره‌بی عێراق جیا بكاته‌وه‌ ، قیامه‌ت قه‌وما!
چۆن ده‌بی میلله‌تێك خاوه‌ن جیوگرافیه‌كه‌ی داخراو بی ، داوای سه‌ربه‌خۆیی بكات؟ له‌ مێژه‌ هه‌رسێ حوكمرانی هاوسێ ، كه‌ به‌ نیسبه‌ت كورد ئیستیعماری لۆكالین، تۆمه‌تی ئیسرائیلی دووه‌م بۆ كورد داده‌تاشن ، ئه‌مجاره‌ وتیان نه‌مانگوت : سه‌یركه‌ن كورده‌كان له‌ ده‌ره‌وه‌ و هه‌نده‌ران ، ئاڵای ئیسرائیل به‌رز ده‌كه‌نه‌وه‌!!
شه‌ناوی ڕه‌حمه‌تی له‌ نۆوه‌ده‌كان ده‌یوت : الاكراد یتامی المسلمین !
بۆچی ژماره‌یه‌كی كه‌می كورد ئاڵای ئیسرائیل به‌رز ده‌كه‌نه‌وه‌؟!
له‌و هه‌موو ده‌وڵه‌ته‌ موسڵاماننشینه‌ یه‌كێ وه‌ك ئیسرائیل به‌ ئاشكرا وتی : من لایه‌نگیری كوردانم؟!
ئێوه‌ سه‌ننه‌ و شیعه‌ و سه‌له‌فی و ئیخوانگی خوێنی یه‌ك فڕ ده‌كه‌ن ، بۆ له‌مه‌دا بوونه‌ یه‌ك؟!
ئه‌مڕۆ مامۆستایه‌كی زانكۆی جووله‌كه‌ له‌ ئیسرائیل له‌ دیدارێك وتی : دوێنی ئه‌میرێكی سعودی له‌ ئیسرائیل بوو ؟!
چی ده‌كرد؟ ده‌عوه‌ی له‌گه‌ڵا سه‌رۆكی ئیسرائیل ده‌كرد!
ده‌وڵه‌ته‌كه‌ی سیسی هه‌تا پێیكرا موسڵمانی گه‌نجی كوشت و ئه‌ونیتری له‌ زیندان رزانده‌وه‌ ، دوێنێ وتی : من له‌گه‌ڵا عه‌بادیم ، ئاماده‌م ئابلوقه‌ی فڕین له‌ سه‌ر كوردستان په‌سه‌ند بكه‌م !
له‌و وڵاته‌ش نه‌ك ئاڵای ئیسرائیلی به‌ڵكو پیاوی ئیسرائیل ته‌ڕاتێن ده‌كه‌ن!
ئه‌و هه‌موو ده‌وڵه‌ته‌ ئیستعماریه‌ زۆربه‌ له‌ ئایدیۆلۆژیا له‌ ستراتیژیه‌ت ، له‌ به‌رانبه‌ر كه‌سی تر له‌ به‌رانبه‌ر دینی خودا ، له‌ ئیسرائیل خراپترن !
كام ده‌وڵه‌ت له‌و ده‌وڵه‌تانه‌ به‌ ڕاشكاوی ده‌ڵێت : من له‌ سه‌ر به‌رنامه‌ی قورئانم ؟ ئیسرائیل به‌ ڕاشكاوی ده‌ڵێ : من ده‌وڵه‌تێكی ته‌وراتیم!
بوونی ئه‌و هه‌موو ده‌وڵه‌ته‌ ئیستعمارییه‌ بوونه‌ته‌ بار به‌ سه‌ر ئیسلامه‌وه‌ و ته‌واو پێچه‌وانه‌ی گوتاری قورئانه‌وه‌ن ، بوونه‌ته‌ ڕاهیبی زه‌مانه‌ هه‌ر خۆیان حه‌لال و حه‌رام دیار ده‌كه‌ن و ده‌ڵێن : بۆ ئێمه‌ ئاساییه‌ چه‌ندان ده‌وڵه‌تمان هه‌بێ ، به‌ڵام كورد بۆی نییه‌ ده‌وڵه‌تۆكه‌یه‌كیشی هه‌بێ!
نووسه‌ری
