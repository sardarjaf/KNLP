 یەكێتی تۆپی پێی ئیتاڵیا دوورخستنەوەی جیام پیرۆ ڤینتۆرای راهێنەری هەڵبژاردەی یەكەمی راگەیاند دوای شكست هێنانیان لەگەیشتنە دوا یاریەكانی مۆندیالی روسیای 2018، كارلۆ تافیكیۆی سەرۆكی یەكێتی تۆپی پێی ئیتاڵیا لەبەیاننامەیەكی رەسمیدا كە پێگەی یەكێتی یەكە بڵاویكردەوە دەڵێت: دوای ئەنجامدانی كۆبوونەوەی بەپەلەی یەكێتییەكە جیام پیرۆ  ڤینتۆرایان لەپۆستی راهێنەرایەتی دوورخستۆتەوە،  بڕیاری دوورخستنەوەی ئەو راهێنەرە دوای یەكسانبوونەكەیان دێت لەبەرامبەر هەڵبژاردەی سوید لەیاری گەرانەوەی پاشكۆی پاڵاوتنەكانی گەیشتنە مۆندیال كە بووە هۆی بێ بەشكردنی ئیتاڵیا لەبەشداریكردن لەجامی جیهانی 2018، جێی باسكردنە: گرێبەستی ڤینتۆرا لە ساڵی 2018 كۆتایی دەهات و برگەیەكیشی تیابوو كە رێگە بە درێژكردنەوەی گرێبەستەكەی دەدا تا ساڵی 2022 ئەگەر ئیتاڵیا بگەیشتایە دوا یاریەكانی مۆندیالی روسیا، بەڵام تا ئێستا ناوی راهێنەری هەڵبژاردەی ئاتزۆری دیاری نییە و كارلۆ ئەنچیلۆتی راهێنەری پێشوی بایرن میونشنی ئەڵمانیش دیارترین پاڵێوراوە تا جێگای ڤینتۆرا بگرێتەوە لەو پۆستە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
