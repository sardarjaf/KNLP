 راپۆرتە رۆژنامەوانییەكانی ئیتاڵیا بڵاویانكردەوە: یانەی چیڵسی ئینگلیزی گرێبەستێكی گەورەی ئامادەكردووە  تا لەمیركاتۆی هاوینی داهاتوو تواناكانی ماورۆئیكاردی هێرشبەری ئینتەرمیلان بەدەستبهێنێت، لای خۆیەوە تۆڕی هەواڵی سپۆرت میدیا سێتی ئیتاڵی بەپشت بەستن بەراپۆرتێكی رۆژنامەی سەنی بەریتانی دەڵێت: یانەی چیڵسی ماورۆ ئیكاردی ئەرجەنتینی و هێرشبەری ئینتەرمیلانی ئیتاڵی خستۆتە سەروی لیستی پلانەكانی بۆ چارەسەكردنی كێشەكانی هیڵی پێشەوەی یانەكە لە میركاتۆی هاوینی داهاتوو، راپۆرتەكان ئەوەیان رونكردۆتەوە: چیڵسی ئامادەیە بڕی 100 ملیۆن پاوەند بخاتە بەردەم یانەی ئینتەرمیلان بەو ئامانجەی گرێبەست لەگەڵ ئیكاردی ئیمزا بكات، لەلای خۆیەوە ئەنتۆنیۆ كۆنتی راهێنەری بلوز وای دەبینێت ماورۆ ئیكاردی كاپتنی ئینتەرمیلان باشترین بژاردەیە بۆ چارەسەركردنی كێشەی یانەكە لەهیڵی هێرشبردن، بەڵام ئەوەی تا ئێستا روون نییە ئەوەیە ئایا ئەو ئەستێرە ئەرجەنتینینە رازییە بەرەو ئینگلتەرا بروات یان نا، جێی باسكردنە: ماورۆ ئیكاردی سەرەتایەكی بەهێزی لەم وەرزە دەستپێكردووە بەجۆرێك تا ئێستا و لە خولی پلەیەكی یانەكانی ئیتاڵیا 11 گۆڵی تۆماركردووە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
