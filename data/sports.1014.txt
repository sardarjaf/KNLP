 لە ئیتاڵیا ئەمشەو بە سێ یاری ركابەرییەكانی هەفتەی حەڤدەیەمی كاڵچۆ دەستپێدەكات، سەرەتاش لە یاری دەستپێكی ئەو هەفتەیەدا، سەعات 5 ی سەر لە ئێوارە، یانەی ئینتەرمیلانی پێشەنگی ریزبەندی خولەكە لە یاریگای جۆسیپی میاتزا رووبەرووی یانەی ئۆدینێزی دەبێتەوە، لە لایەكی ترەوە و هەر لە یارییەكانی ئەو هەفتەیەدا سەعات 8 بە كاتی هەرێمی كوردستان، یانەی ناپۆلی پلەی دووەمی ریزبەندی  كاڵچۆ دوور لە یاریگای خۆی دەبێتە میوانی یانەی تۆرینۆ، هەروەها لە دوا یاری شەوی شەممەشدا كە سەعات 10 و 45 دەقیقە دەستپێدەكات، یانەی رۆمای پلەی چوارەمی ریزبەندی خولەكە بە سەرجەم یاریزانە بە توانا و ناودارەكانیەوە لە یاریگای ئۆڵۆمپیكۆ میوانداری یانەی كالیاری دەكات، رۆژی یەك شەممەش ركابەرییەكانی هەفتەی حەڤدەیەمی كاڵچۆ بەردەوامیان دەبێت و لە یەكەم یاری ئەو رۆژەشدا، سەعات 2  و 30 دەقیقە بە كاتی هەرێمی كوردستان، یانەی ئەی سی میلان لە دەرەوەی یاریگای خۆی رووبەرووی یانەی هیلاس ڤیرۆنا دەبێتەوە، هەرچەندە لە شەوی چوار شەممەی رابردوودا و لە میانی یارییەكانی قۆناغی شانزەی جامی ئیتاڵیا رۆسۆنێری توانی لە یاریگای خۆی بە 3 گۆڵی بێ وەڵام هیلاس ڤیرۆنا دووچاری شكست بكات، بەڵام گاتوزۆی راهێنەری نوێی ئەو یانەیە بە نیازە چەند گۆرانكارییەك لە شێوازی یاریكردنی یانەكەیدا بكات، ئەویش تا بتوانن دووەم بردنەوەی لەسەر یەك لە خولەكەدا تۆمار بكەن و هەنگاو بە هەنگاویش خۆیان لە پلەكانی پێشەوەی ریزبەندی نزیكتر بكەنەوە، هەر لە یارییەكانی تری ئەو هەفتەیەدا سەعات 5 یانەی یۆڤانتۆسی پاڵەوانی شەش وەرزی رابردووی سكۆدیتۆ دەبێتە میوانی یانەی بۆڵۆنیا.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
