" نۆڤاك جیۆكۆڤیچ " ی صربی و ڕیزبه‌ندی یه‌كه‌می جیهان سێیه‌م نازناوی خۆی له‌ پاڵه‌وانێتی ویمبڵدۆن  بۆ تێنسی سه‌رزه‌وی به‌ده‌ست هێنا دوای ئه‌وه‌ی له‌یاری كۆتایدا به‌ سێ‌ كۆمه‌ڵه‌ به‌رامبه‌ر به‌ كۆمه‌ڵه‌یه‌ك شكستی به‌ ڕۆجێر فێدرێری مایتسرۆی سویسری هێنا .
ئه‌مه‌ دووه‌م بردنه‌وه‌ی به‌دوای یه‌كه‌ كه‌ جیۆكۆڤیچ له‌یاری كۆتایی پاڵه‌وانێتی ویمبڵدۆنی كراوه‌ له‌به‌رامبه‌ر فێدرێر به‌ده‌ستی ده‌هێنێت كه‌ له‌سه‌ریاریگای چیمه‌نی پایته‌ختی ئینگلته‌را به‌ڕێوه‌ چوو .
به‌مه‌ش جیۆكۆڤیچ  بو به‌یه‌كه‌م یاریزان بۆ جاری دووه‌م به‌دوای یه‌ك نازناوی تاكی كوڕانی ویمبڵدۆن به‌ده‌ست بهێنێت .
به‌به‌ده‌ست هێنانی  ئه‌م نازناوه‌  كۆی نازناوه‌كانی جیۆكۆڤیچ له‌ چوارپاڵه‌وانێتی یه‌ گه‌وره‌كه‌ی گراندسلام گه‌یانده‌  9 نازناو .
كۆمه‌ڵه‌ی یه‌كه‌م ڕكابه‌ریه‌كی به‌هێزی له‌لایه‌ن هه‌ردو ئه‌ستێره‌كه‌ی یه‌كه‌م و دووه‌می جیهان به‌خۆوه‌ بینی و دوای یاریه‌كی ماراسۆنی جیۆكۆڤیچ توانی كۆمه‌ڵه‌ی یه‌كه‌م به‌ 7 – 6 بباته‌وه‌ .
به‌ڵام له‌كۆمه‌ڵه‌ی دووه‌م كه‌ به‌هه‌مان شێوه‌ی كۆمه‌ڵه‌ی یه‌كه‌م ڕكابه‌ریه‌كی سه‌ختی به‌خۆوه‌ بینی فێدرێر توانی به‌ 7 – 6 سه‌ركه‌وتن تۆمار بكات و ئه‌نجامه‌كه‌ یه‌كسان بكاته‌وه‌ .
له‌كۆمه‌ڵه‌ی سێیه‌م فێدرێر چه‌ند هه‌ڵه‌یه‌كی ئه‌نجام داو جیۆكۆڤیچیش لێهاتوانه‌ ئه‌و هه‌ڵانه‌ی قۆسته‌وه‌ و ئه‌و كۆمه‌ڵه‌یه‌ی به‌ 6 – 4 برده‌وه‌.
له‌كۆمه‌ڵه‌ی چواره‌م ماندوبون به‌ مایسترۆوه‌ به‌دی كرا و نه‌یتوانی خۆی له‌به‌رده‌م لێهاتویه‌كانی جیۆكۆڤیچ ڕابگرێت  كه‌ توانی ئه‌و كۆمه‌ڵه‌یه‌ش به‌ 6 – 3 بباته‌وه‌ و كۆتایی به‌ یاریه‌كه‌ بهێنێت و نازناوه‌كه‌ به‌ده‌ست بهێنێت و بۆ جاری دووه‌م به‌دوای یه‌ك و سێیه‌م جار جامی پاڵه‌وانێتی  ویمبڵدۆن به‌رزبكاته‌وه‌ .
