لە دیدارێکیدا لەگەڵ رۆژنامەی ئەمرۆی ئیسپانیا باس لە یانەی ریاڵ مەدرید و یاری کۆتایی چامپیۆنس لیگ دەکات ، میسی لەو دیدارەدا زۆر بە راشکاوی دەڵێت : ئێمە وەک بەرشەلۆنە بەھیچ شێوەیەک حەز ناکەین ریاڵ مەدرید ھیچ نازناوێک بباتەوە ، ھەڵبەت ئەوانیش بۆ ئێمە بە ھەمان شیوەن ، ئێمە حەزمان دەکرد خۆمان لە یاری کۆتایی چامپیۆنس لیگ ببینایەتەوە بەڵام روی نەدا و ھەردوو یانەکەی مەدرید گەشتونەتە ئەو یاریە ، ئەگەر ئێمە بتوانین ٢ نازناوی لالیگا و کۆپا دێل رێ ش ببەینەوە ئەوا زۆر باش دەبێت ، سەبارەت بە لەدەست دانی خاڵەکانیان لە چەند یاریەک میسی دەڵێت : ئەوەی کە خراپ بوو لە کاتێکی ھەستیاردا خاڵمان لەدەست دا بەڵام لەوە باشتر و گرنگتر لە کاتێکی زۆر باشتردا گەراینەوە سەر رێژکەی بردنەوەکانمان .
