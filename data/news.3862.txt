یەكینەكانی پاراستنی گەل یەپەگە، لە بەیاننامەیەكدا ئاماری بیست و چوار كاتژمێری رابردووی شەڕ و پێكدادانەكانی خۆرئاوای كوردستانی بڵاوكردەوە، كە تێیدا هاتووە، چەندین هێرشی چەكدارانی داعش لە چیای عەبدولعەزیزی كانتۆنی جزیرە و شارۆچكەی سرینی كۆبانی، تێكشكێنراون.
ئاماژە بەوەش كراوە هەر لە شەڕو پێكدادانەكاندا، شەڕڤانانی یەپەگە توانیویانە (147) چەكداری ئەو رێكخراوە تیرۆریستییە بكوژن و دەیانی دیكەشیان لێ بریندار بكەن.
