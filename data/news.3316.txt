ئەندامێكی تەیاری سەدری ئاشكرایدەكات كەموقتەدا سەدری سەرۆكی تەیارەكە داوای لەدوو وەزیری كوتلەكەی كردووە كەدەست لەكاربكشێننەوە.
كازم ئەعرەجی ئەندامی تەیاری سەدری هەواڵەكەی پشتڕاستكردەوەو بەڕێگای كوردستانی راگەیاند: موقتەدا سەدری سەرۆكی تەیاری سەدری زۆر توڕە بووە لەو كارانەی كەهەردوو وەزیری پیشەسازی نەسیر عیساوی و وەزیری سەرچاوە ئاوییەكان موحسین شەمەری كەدوو وەزیری كوتلەی سەدرین ئەنجامیدەدەن بەهۆی خراپی و بێتوانییان لە ڕاپەڕاندنی ئەو ئەركانەی كە لەسەرشانیانە و داوای لەهەردووكیان كردووە كە دەست لەكاربكشێننەوەو واز لە پۆستەكانیان بهێنن، بۆئەوەی كەسانێكی لەوان باشتر لە شوێنەكانیان دابنرێت.
گوتیشی: ئەو داواكردنە دوای ئەوەیە كەموقتەدا سەدر چاوی بە حەیدەر عەبادی سەرۆك وەزیرانی عێراق كەوتووە و باسی ئەو مەسەلەیان كردووە و عەبادیش لەوبارەیەوە خۆشحاڵی خۆی بۆلادان ودەست لەكاركێشانەوەی ئەو دوو وەزیرە دەربڕیوە.
