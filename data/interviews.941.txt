وەلید عەرەب یاریزانی کوردی ریزی ھەڵبژاردەی بالەی نیشتمانی عێراقییە ئەوە یەکێکە لە یاریزانە ھەرە بەتواناکان لە سەر ئاستی کوردستان و عێراق ناوبراو خاوەنی چەندین ئەنجامی شایستەیە لەگەڵ یانەکانی ھەولێر وشورتە و پێشمەرگەی سلێمانی و ھەڵبژاردەی عێراق یاری کردوە و وماوەیەکیشە گەڕاوەتەوە ریزی یانەی ھەولێرتوانی ئاستی تیپەکە بگەرێنەوە قۆناغەکانی پێشوو ، وەلید لە دایک بووی ساڵی ١٩٨١ی شاری ھەولێرە وخاوەنی بڕوانامەی ماجستێرە لە پەروەردەی وەرزشی ئێستاش قوتابی دکتۆرایە لە کۆلێژی پەروەردەی وەرزشی لە زانکۆی سەلاحەدین ئێمەش بۆ لە نزیکەوە ئاگاداربوولە ژیانی وەرزشی چەند پرسیارێکمان ئاڕاستەی کرد ئەوەیش بەمشێوەیە وەڵامی پرسیارەکانی گوڵانی دایەوە.
-ماوەی خولەکان درێژ بکرێتەوە ڕاھێنەری بیانی بھێنن بۆ یانەکان بۆ پێگەیشتنی یاریزانە تازە پێگەیشتووەکان ، جگە لەمەش خولی فێرکردن بکرێتەوە ئەمانە دەبێتە ھۆکار بۆ باشتر بوونی ئاستی یاری تۆپی بالە.
- چوونی من بۆ یانەی پێشمەرگەی سلێمانی و شورتەی بەغداد لەبەر چەند ھۆکارێک بوو ئەوانیش یانەی پێشمەرگە و شورتە لەسەر ئاستی تۆپی بالە لە یانەکەی خۆم واتە ھەولێر باشتر بوون یاریزانی پیشەگەریشیان ھەبوو و ھەموو سالێک لە خولی بژاردەی عێراق یارییان دەکرد و ئێمەش سەرندەکەوتین بۆ خولی بژاردە بۆیە چوومە ئەم دوو یانانە کە گرنگی زیاتریان دەدا بە تۆپی بالە بۆمن کاتێکی خۆش بوو لەگەڵ ئەم تیپانە یاری بکەم و بسەلمێنم کە یانەی ھەولێر فێرگەیەکی باشە بۆ درووست کردنی یاریزان کە من وەک ھەولێریەک جێگام ھەبێت لە ھەموو یانەیەک بە ئاستێکی باش باری بکەم ئەوەش خۆی شانازییە بۆ یانەی ھەولێر کە یاریزانەکانی لە ھەموو یانەیەک دەتوانن یاری بکەن و رۆلی کاریگەرییان ھەبێت.
- چونکە وەکو پێیوست گرنگی نادرێت بەم یارییە نەبوونی ڕاھێنەری زۆربەتوانا کەمی یاریزان و زۆری یانە لە کوردستان ئەمانە ھەمووی ھۆکارن.
-من خۆم ھەموو کات ھەستم بەوە کردوە لە یانەی ھەولێرم و ماڵی دووەمی منە یانەی ھەولێر داوام لێ کرا ئەمساڵ بۆ ھەولێر یاری بکەم منیش بەخۆشحاڵیەوە قبولم کرد چونکە من کە رۆیشتووم وتم ھەر کات پێویستان بەمن بوو من ئامادەم بگەرێمەوە بۆ خزمەت کردنی یانەکەم.
* لە یانەی ھەولێر بە بێ پارە و گرێبەست بوونە پاڵەوانی کوردستان و یەکەمی عێراقیشن ئێستا ئاسودەی؟
- زۆر سوپاسی گۆڤاری گوڵان دەکەم ھیوادارم گرنگی بە یاری تۆپی بالە بدرێت و گرینگی بە ھۆڵەکان بدرێت چونکە تا ئێستا یانەی ھەولێر ھۆلێکی باشی نییە ھۆڵی ھەولێر خراپترین ھۆلە لە ھەموو کوردستان ئەوەش کاریگەری دەبێت لەسەر یاریزانان.
