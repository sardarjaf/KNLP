پۆڵ پۆگبای فەڕەنسی و ئەستێرەی یانەی یوڤانتۆسی ئیتاڵیا لە نوێترین لێدوانیدا هۆکاری نەگەیشتنی بە ئاستی لیۆنێل مێسی ئەرجەنتینی و کریستیانۆ ڕۆناڵدۆی پورتوگالی ئاشکرا دەکات.
لەلێدوانێکیدا بۆ ڕۆژنامەی لیکیپی فەڕەنسی پۆگبا وتی: "ئەگەر گۆڵ تۆمار بکەم و پاڵەوانێتییە گەورەکان بەدەست بهێنم ئەوە دەگەمەوە بە ئاستی ئەو دوو یاریزانە، مێسی و ڕۆناڵدۆ لە یارییە گرنگەکاندا دەبنە یەکلاکەرەوە".
پۆگبا وتیشی "هیوادارم لە پاڵەوانێتی یۆرۆ 2016 فەڕەنسا بگەینمە لوتکە و جامەکە بەدەستبهێنین، ئەگەر لە داهاتوودا گۆڵ بکەم و پاڵەوانێتی گەورە بەدەست بهێنم ئەوە هیچم لە مێسی و ڕۆناڵدۆ کەمتر نابێت".
جێی ئاماژەیە ئەمشەو هەینی کاتژمێر 10 لە یاریی دەسپێکی پاڵەوانێتی یۆرۆی 2016 هەڵبژاردەی فەڕەنسا رووبەڕووی هەڵبژاردەی ڕۆمانیا دەبێتەوە.
