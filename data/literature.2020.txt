گومانی تیادانییە، کە سەدەی بیست و یەك، سەددەیەکە ژیان تیایدا ئاڵۆزە و مرۆڤ هەردەم هەڵپەدەکات بەدوای کاری رۆژانە و بژێوی ژیاندا، کار گەیشتۆتە ئەوەی کات بەشی ناکات، کورد واتەنی ( مرۆڤ کاتی نییە ، سەری خۆی بخورێنێت ) .
تەکنۆلۆژیا بەتایبەتی ( ئینتەرنێت و تۆڕەکۆمەڵایەتییەکان و مۆبایل ) ، کارئاسانییەکی باش لە هەمو بوارەکانی ژیاندا ( ئابوری / کۆمەڵایەتی/ سیاسی/ سەربازی / فەرهەنگی ) دەکات بۆ مرۆڤ.
فەیسبووک یەکێکە لەبەرفراوانترین تۆڕەکۆمەڵایەتیەکان لە جیهاندا ، هەمو چین و توێژەکانی کۆمەڵگە بە بێ جیاوازی دەتوانن بەکاری بهێنن ، لەڕێگەی ئینتەرنێتەوە بێت یان مۆبایل.
یەکێك لە دیاردە سەرنجڕاکێشەکانی فەیسبووك ، سەرهەڵدانی گێڕانەوەی بەسەرهاتی رۆژانەو ، کارەساتە سروشتییەکان و بیرەوەرییەکانی مرۆڤە بەشێوەی کورت و هەندێك جار تاڕادەیەك درێژ ،،بەشێوەیەکی سادە و رەوان دور لە خەیاڵ و ئەندێشە، کەسێك لە قاڵبێکدا دایدەڕێژێت تاڕادەیەك نزیکە لە کورتە چیرۆك ، بەڵام هەمو بنەما سەرەکییەکانی کورتە چیرۆكی تیادا نییە و تایبەتمەندیی خۆی هەیە، دەکرێت ناو ببرێت بە فەیسبووکە چیرۆك.
مۆبایل تەرزێکی ( مۆدێلێکی) نوێی لە بواری شیعردا هێنایە ئاراوە، کە ناو دەبرێت بە مۆبایلە شیعر، دەکرێت فەیسبووکە چیرۆکیش ببێتە دەستە خوشکی مۆبایلە شیعر.
١ /  زادەی روداوە ئانی و ساتییەکانە ، دەربڕین تیایدا واقعییە و دورە لە خەیاڵ و ئەندێشە.
٢/  وشەی سادەوساکاری تیادا بەکاردەهێنرێت، زوو مەبەست دەدات بەدەستەوە، بۆ تێگەیشتنی پێویست بە بیرکردنەوەی قوڵ ناکات، مرۆڤ بە ئاسانی لێی تێدەگات و مێشکی پێوەی ماندوو نابێت.
٣/  زمانێکی سادەو رەوانی تیادا بەکاردێت دور لە زاراوەی قەبە و قورسی ئەدەبی ، هەر ئەمەشە وایلێدەکات لە کاتی وەرگێڕانیدا بۆ سەر زمانی دووەم ، شارەزاییەکی زۆری زمانەوانی پێویست نەبێت.
٧ /  کورت، یان تا راددەیەك درێژدەبێت ، ئەمەش دەوەستێتە سەر ، بابەت و سەلیقەی ئەو کەسەی دەینوسێت.
مێزی کۆمپیوتەرەکەم، لە تەنیشت پەنجەرەی ماڵەکەمە بەسەر باخچەیەکدا دەڕوانێت، ناو بەناو سەیری ئەو باخچەیە دەکەم، زۆربەی ئێواران، پیاوێکی پۆشتەو پەرداخی تەمەن ٦٠ بۆ٧٠ ساڵ دەبینم، سەرەسۆدە و شوشەی بەتاڵ کۆدەکاتەوە و دەیخاتە زبڵدانێکەوە، ئەمە بوو بوو بە مەراق بۆ من، ئەو پیاوە بۆ وا دەکات !
لەگەڵ خۆمدا دەمگووت کە گوناحە لەوانەیە لەبەر تەنیایی تێکچووبێت، ئەمڕۆ خۆم بۆ را نەگێرا ، دابەزیمە خوارەوە بۆ لای، ئەم دیالۆگە دروست بوو 
-   بۆ تۆ سەرەسۆدە و شوشەی بەتاڵ کۆ دەکەیتەوەو ، دەیخەیتە ئەو زبڵدانەوە ؟           -  لەوە دەچێت بە شیتم تێبگەیت !
من مامۆستا بووم و ئێستا خانەنشینم،  ، پاك و  خاوێنی ئەم باخچەیە رادەگرم لەم رێگەیەوە ژینگەی وڵاتەکەم دەپارێزم، لەوە ناچێت تۆ دانیمارکی بیت ..  خەڵکی کوێیت ؟ 
من.
بێدەنگیم هەڵبژارد ،  کە وەڵامم نەدایەوە ، دور نییە بە شێتی زانیبێتم ، گەڕامەوە بۆ شوقەکەی خۆم بە تەنهایی بۆ خۆم و، وڵاتەکەم گریام.
هەمویان پێکەوە دووجار چوون بۆ ( تیڤۆلی – شاری یاری) و ( زۆلۆجیسك هێو – باجچەی
دوی تێپەڕبونی ساڵڕۆژی لە دایکبوونی هەمویان ، رۆژێکیان پیاوەکە وتی، خۆت دەزانیت ڤێلاکەی من چەند گەورەیە، جێگەی هەموومانی تێدا دەبێتەوە ، ئیتر تۆ بۆ ئەو کرێخانوە زیادەیە دەدەیت.
