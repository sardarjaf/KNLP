ئەمڕۆ چوارشەممە 17/6/2015 لەكۆنگرەیەكی رۆژنامەنووسیدا عەبدولواحید محەمەد سەرۆكی‌ یەكێتی‌ مامۆستایانی‌ كوردستان رایگەیاند:" لەدوا كۆبوونەوەی‌ مەكتەبی تەنفیزی‌ یەكێتی‌ مامۆستایان بڕیاردرا تازەكردنەوەی‌ ناسنامەی‌ مامۆستایان تا 31/8/2015 درێژبكرێتەوە، تاكو مامۆستایان لەو ماوەیەدا بتوانن ناسنامەكانیان تازەبكەنەوەو بەشداری‌ لەهەڵبژاردنی‌ ئەندامانی‌ كۆنگرەدا بكەن.
هەروەها گوتی" بڕیاردرا رۆژی‌ 1/11/2015 پرۆسەی‌ هەڵبژاردنی‌ ئەندامانی‌ كۆنگرەی سیازدەهەمینی‌ یەكێتی‌ مامۆستایانی‌ كوردستان ئەنجامبدرێت.
روونیشیكردەوە" لەكۆی نزیكەی‌ 130 هەزار مامۆستا، ئێستا زیاتر لە 50 هەزار مامۆستا ناسنامەیان نوێكردووەتەوە.
