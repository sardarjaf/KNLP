سەرەڕای ئەوەی كە هەڵبژاردەی بەڕازیل نەیتوانی بگاتە قۆناغی نیوەی كۆتایی پاڵەوانێتی كۆپا ئەمریكا و لە چارەكی كۆتاییدا چووە دەرەوە، بەڵام بەرپرسانی یەكێتی تۆپی پێی بەڕازیل متمانە بە دۆنگا دەبەخشنەوە.
ڕۆژنامەی فۆلیا دی ساوپاولۆی بەڕازیلی لە بڵاوكراوەیەكی ئەمڕۆیدا ئاشكرایكردووە، هەرچەندە بەڕازیل نەگەیشتە قۆناغی پێش كۆتایی كۆپا ئەمریكا، بەڵام یەكێتی تۆپی پێی بەڕازیل پشتگیری دۆنگا دەكەن و بە پێویستی دەزانن كە متمانەیان پێی هەبێت تا لە پۆستەكەی بەردەوام بێت.
بە پێی هەواڵی ئەو ڕۆژنامە بەڕازیلییە، ماركۆ بۆلۆ دیل نیرۆ، سەرۆكی یەكێتی تۆپی پێێ بەڕازیل، پەیوەندی بە دۆنگاوە كردووەو پشتیوانی خۆی بۆ دەربڕیوە.
هەروەها جگە لە سەرۆكی یەكێتی تۆپی پێی بەڕازیل، فیلدمانی سكرتێری گشتی یەكێتی تۆپی پێی بەرازیل بە رۆژنامی یەكی بەڕازیلی ڕایەگەیاندووە: دۆنگا بەردەوام بەهێزە.
سەرەڕای ئەو پشتگیرییانەی یەكێتی تۆپی پێی بەڕازیل، بەڵام لە كاتی گەڕانەوەی شاندی بەڕازیل لە وڵاتی چیلییەوە، هاندەران لە دۆنگا توڕەبوون و داوای رۆیشتنی ئەو راهێنەرەیان دەكەن.
