ماڵپەڕی فەرمی وەزارەتی دارایی عێراق لە زاری نووسینگەی پشکنەری گشتی وەزارەتی دارایی حکوومەتی عێراق بڵاوی کردەوە، کە دادگەی تایبەتمەند بە دۆسیەکانی دەستەی دەستپاکی بەتاوانی پێشێلکاری دارایی سزای حەوت ساڵ بەندکردنی بەسەر رافیع عیساوی وەزیری پێشووتری دارایی عێراق سەپاندووە.
نووسینگەی پشکنەری گشتی وەزارەتی دارایی ئاشکرای کردووە، بڕیارەکەی دادگە پێوەست بە خەرج کردنی پارەی پێشینەیە بۆ لێژنەی کڕین لە وەزارەتی دارایی کە گوژمەکەی یەک ملیار و ٨٤٩ ملیۆن و ٤٧٣ هەزار و ٢٩٢ دینار دەبێت.
