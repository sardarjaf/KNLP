نوسینگەی ڕاگەیاندنی سەرۆکی پەرلەمانی عێراق بە فەرمی ڕۆژی یەک شەممەی داهاتوو ٢٩ی ئایاری 2016 دیاریکرد، بۆ کۆبوونەوەی پەرلەمان.
نوسینگەی سەرۆکی پەرلەمانی عێراق ئاماژەی بەوەکردووە، خشتەی کاری ڕۆژی یەکشەممەی داهاتووی پەرلەمان، هەمواری کابینە وەزارییەکەی حەیدەر عەبادی سەرۆک وەزیرانی عێراق لە خۆ دەگرێت، گەر بێتوو عەبادی داوای ئەو بابەتە بکات.
لە دوای خۆپیشاندانەکان و چوونە ناوەوەی ژمارەیەک لە خۆپیشاندەران و لایەنگرانی موقتەدا سەدر بۆ ناو بینای پەرلەمانی عێراق لە ڕۆژی ٣٠ی نیسانی ڕابردوو، دانیشتنەکانی پەرلەمانی عێراق پەکیان کەوتوو لەو کاتەشەوە پەرلەمانی عێراق نەیتوانیوە هیچ کۆبوونەوەیەکی فەرمی بکات.
