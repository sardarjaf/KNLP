دەردی دڵی منیش ئەوە بوو کە مافم خورا بوو .
لە خۆپیشاندانەکانی دژی رژێم بەشداریم کرد بوو زیندانی کرام بە کێبڵ لە گونیان دام  بووە هۆی نەزۆکیم .
خوێندنم جێهێشت و بووم بە شۆڕشگێڕ و بەشداری دەیان شەڕم کرد و بریندار بووم ، ئێستاش پارچەی ڕومانە و فیشەک هان بە لەشمەوە ..ماڵمان ئاوارە بوون .لە شەڕێکدا هاوسەنگەرەکەم  ئارپیچی تەقاند  بێ ئەوەی ئاگادارم کاتەوە  ، پەردەی گوێچکم تەقی و گوێم گرانبوو تا لەم دواییە بە تەواوی توانەی بیستنیم نەما ، حکومەتی هۆلەندی ئالەتێکی گوێبیستنیان بۆ بەستم .
جارش هەبوو تووڕە دەبوو گلەیی و گازندەی دەکرد و دەیگوت : هاوسێیەکمان کونیەی پیس بوو کەچی ئێستا  بە من دەڵێت : دەتەوێ واستەت بۆ بکەم و بتکەم بە شت؟  هاوپۆلێکم فایلدار بووکەچی ئێستا لە دەزگاکان پلە و پایەکی بەرزی هەیە !..
چەند مانگێک ئەم هەڤالەم لێ ونبوو تا ڕۆژێکیان لە شاشەی تەلەفزیۆنەکەم هەڤالەکەم  بینی بووبوو بە شت !
..لە ئاستی وەزیر و سەرۆکەکان بەدیار کەوت .
زۆرم پێخۆشبوو گوتم : ئافەرین ، بە ڕاستی ئەو پلە و پایە شایستەی جەنابتن.
هەوڵمدا پەیوەندی پێوە بکەم چەندین هەفتەی برد تا توانیم ئیمەیلەکەی بدۆزم .
نامەیەکم بۆ نارد .
لە وەلامدا نوسی : چاوەڕوانبە یەکتر دەبینین و لە نووکەوە هەموو شتێکت بۆ دەگێڕمەوە .
لە سەردانێکی  بۆ ناو ئەمستردام چاومان بەیەکتر کەوت .
باوەشی پێما کرد گوتی : با بڕۆین بۆ ..(Red light)شەقامی سوزانیەکان
گوتم : تۆ شێتی ؟ تۆ ئێستا کەسێکی ناوداری ، ناترسیت بە موبایل وێنەت بگرن و بیکەنە یوتوبەوە !
پێکەنی و گوتی : تا دەگەینە ئەوێ بەسەرهاتی خۆمت بۆ دەگێڕمەوە .
لەوێش ژنە سوزانییەکی قژ زەرد هەیە دەبێت بیبینین و ئەم  دیارییەی ناو دەستمی بدەمێ !
لە ڕێگا بەم جۆرە هاتە ئاخافتن : لە بیرتە چەندە گلەیی و گازندەمان هەبوو دەمانگوت مافمان خوراوە  ، گەر  گەندەڵی نەکەی لە نیشتمانەکەت کارێکت بۆ ئەنجام نادرێ .
پڕ بە دڵ حەزم لێکردبوو...هەموو جار دەچووم گانەکەم دەکرد و هیچ قسەم نەدەکرد .. تەنانەت سلاوشمان لە یەکتر نەدەکرد .
تا ڕۆژێکیان ژنە سوزانییەکە لێپرسیم : ئەوە بۆ تۆ گونێکت لەدەستداوە ؟
منیش هیچ وەلامیم نەدایەوە ..پارەکەم دانا و کەندومەکەم لە کێرم قایمکرد .. ئینجا گوتی : زۆر گەواد دێن ڕۆژانە سوارم دەبن ..گلەیی دەردی دڵی خۆیان پێمدەلێن ، بەس تۆ گەوادێکی تایبەتی ناتەوێ هیچ بدرکێنی .
لنگی بەرز کردەوە منیش وەک گورگ کەوتمە سەری ...لە پاش ئەوەی تەواو بووم .. بۆ یەکەمین جار پەڕۆیەکی تەڕی هێنا و گەڵ و گوانمی سڕی .
ژمارەی تەلەفۆنەکەم بۆ نوسی و بێ خواحافیزی بەجێمهێشت ..گوێم لێبوو گوتی : هەی کەڕولالی دەماخسس ..منیش زەردەخەنەیەکم بۆ کرد و لێیدوورکەوتمەوە .
ئەوەندەم ئەو ژنە سوزانییەم گابوو ئیتر وەک ژنمی لێهاتبوو .. لە دوای چەند ڕۆژێ  تەلەفۆنی بۆکردم ، یەکسەر وەلامم دایەوە و نەمدەزانی بلێم چی!
: ئەو گوتی : با پیاسەیەکی ناو شار بکەین .
هەردووکمان بەسواری پایسکیل گەیشتینە پارکی فرانکنلیدی ئەمستەردام .. بە پیاسەوە ئاسکرێمان خوارد و کاتێکی خۆشمان بردە سەر.
لە ناکاو پرسیارێکی سەیریلێکردم -: تۆ دەبێت چیرۆکی ئەو تاکە گونەم بۆ بگێڕیتەوە ؟!
لەم کاتە قسەکەم پێبڕی و گوتم : ئەرێ ناکرێ لەم فیلمەی باسی دەکەی هەندێک گرتەی لێببڕی؟
دووبارە هاتە ئاخافتن : بە برای خۆم بلێم ..لە پاش چەند ڕۆژێک ژنە قژ زەردەکە تەلەفۆنی بۆ کردم و گوتی : دەمەوێ بتبینم .
منیش لە خۆشیا ئارەزووی سێکسیم هەستا و گوتم : بەخوا نانم کەوتە ڕۆن تا ئێستا بە پارە گانم دەکرد لەمەودوا خۆی بە پای خۆی دێت ..بەسەر سووڕمانییەوە لە خۆم دەپرسی ودەمگوت : تو بلێی عاشقی ئەم تاکە گون وکێرە بچووکەی من بووبێ!
کاتێ لە کافتریاک یەکترمان بینی هەر نەمناسییەوە ..کچێکی نەشمیلانە و نەجیب زادە ..کامیرایەکی بەشانەوە بوو ..لەگەل کۆلەپشتێکی ڕۆژنامە نووسەکان .
دانیشتین ، سەرەتا ژنە قژزەردەکە هاتە قسە و گوتی : گوێبگرە پلانێکم بۆ داناوی دەمەوێ بتکەم بە شت  پلانەکەم بۆت باس دەکەم هیچ قسە ناکەیت تا تەواو دەبم لە قسە کردن ..ئینجا ئەگەر پلانەکەت بە دڵ بوو  وەلامم دەدەیتەوە ئەگەر بەدڵشت نەبوو .
بەردێک لەسەری دانێو سەر مانگان وەرە گانی خۆت کە و مڵت بشکێنە !
پلانەکەی بەم شێوەیە بۆ باسکردم : وەک دەبیستی ئەو خەلکە هەردەلێن کێ کردی کێ خواردی ؟
ئێستا  پلانەکەم ئەوەیە ..کە پێکەوە گەشتی ولاتەکەت بکەین ..من خۆمدەکەم بە ڕۆژنامە نوس و تۆش وەڕگێڕ... چاوپێکەوتن لەگەل هەموو وەزیرو بەرپرسەکان دەکەین ..خۆت دەزانی زۆربەی بەرپرسەکانی لای ئێوە کە کچێکی قژ زەرد ببینین چۆن دەکەونە سەر ئەژنۆ ..ئەو کات منیش داواکارییەکانم دەخەمە بەردەستیان .. تا تۆ لە پلە و پایەکی بەرز دانەمزرێنن وازیان لێنایەنم .
کاتێ گەیشتینە ولات هەر لەفڕۆکە خانەوە دەستخۆشیان لێمدەکرد و کارئاسانیان بۆ کردم ..هەرچەند زۆر شەرمەزاربووم بەس چیبکەم جاران دەڕۆیشتمەوە کەس لە هەوالی نەدەپرسیم ..ئەمجارە هەر بەر پرس و وەزیر بوو داوایان لێمدەکرد تا چاوپێکەوتن لە گەل ئەو کچە ڕۆژنامە نووسە بکەن ..
بەمجۆرە کچە ڕۆژنامە نووسەکە هەموو چاوپێکەوتنەکانی تۆمار کرد و کارەکەی منشی  جێبەجێکرد .
گەشتیكی خۆشمان کرد .
بەلێن بوو پێکەوە بگەڕێینەوە ..کەچی کچە ڕۆژنامە نوسەکە پلیتەکەی دڕاندم گوتی : تۆ بمێنەرەوە ، پای خۆت لە کورسییەکە گیرکە.. نەگەڕێتەوە تا  کارەکانت جێبەجێدەبێت .
بەم شێوەیە و بە ئازایەتی ئەو ژنە قژزەردە بووم بە شت .. ئێستاش پێکەوە دەچین بۆ بینینی ئەو خانمە !
لەگەل هەڤالەکەم گەیشتینە کۆلانی سوزانییەکان .
لەو شەقامە جۆرەها ڕووخساری کچە سوزانیت دەبینی لەناو دوکانێکی بچکۆلانە بە گلۆپی سوورو ڕەنگاوڕەنگ دانشتبوون .
تابلۆکانیان بە وێنەی سێکسی  ڕازاندبوەوە ..سوزانییەکان هەندێکیان لەسەر کورسی دانیشتبون فەرموویان لە گەشتیارەکان دەکرد ، هەندێکیتریان خەریکی مکیاج کردن و بۆیە کردنی نوخانەکانیان بوون.
چەند دانەیەکشیان کتابیان بەدەستەوە بوو دەیان خوێندەوە .
بەرگی یەکێ لە کتابەکان سپی و ڕەش بوو .
لایە سپییەکەی پیتەکانی بە سوورێکی خوێناوی نەخش کرابوو .
ژنە قژ زەردەکەش گەڕایە وە ژوورەکەی و دوو کتێبی هێناو ئمزای لەسەر کرد و گوتی : ئەم کتێبە تازە چاپم کردووە فەرموون هەریەکی دانەیەکتان ..سوپاسیمان کرد .
لە کاتێکدا سەیری بەرگی کتێبەکەم کرد ئاگام ڵیبوو ژنە سوزانییەکە نامەیەکی خستە ناو گیرفانی هەڤالەکەمەوە .
بەرگی کتێبەکە سەرنجی ڕاکێشام ، هەمان کتێب بووکە کچە سوزانییەکان دەیانخوێندەوە .
بە دلۆپە خوێنی سوور نوسرابوو : ئەم پیاوەشم کرد بە شت !
هەڤالەکەم گوتی : سوپاسی دەکەم .
بەس ئەم ژنە بە بەردێک دوو چۆلەکە دەکوژێت ..لەلایەک بابەتی دەستدەکەوێت ، لەلایەکیتر پارە پەیدا دەکات !
هەڤالەکەم گەڕایەوە بۆ ولاتەکەیی و دەستبەکار بوو ..لەم ڕۆژانە دووبارە لە شاشەی تەلەفیزیۆن هەڤالەکەم بینی خۆی هەلبژاربدبوو بببێت بە سەرۆکی وولاتەکەی .
جەماوەرێکی زۆرش چەپلەیان بۆ لێدەدا !....
لەو ڕۆژەوە لە خەیاڵی ئەوەم بە دزییەوە بچمە لای ئەو ژنە سوزانییە قژ زەردە بەلکو منیش بکات بە شت!.
