گومانەکانی پارتی، لەهەمبەر ڕێکەوتنی یەکێتی و گۆڕان ترسە لەشتێک، کەئەو حزبە ناتوانێت ڕاستەوخۆ ناوی بهێنێت و ناشتوانێت لەدڵی خۆیدا بیهێڵێتەوە!
گرفتی پارتی لەگەڵ ئەو ڕێکەوتنە، پەیوەندیی بەخودی ڕێکكەوتنه‌کەوە نییە.
بەڵکو پەیوەندی بەپاشهات و دەرهاویشتەکانی ئەو ڕێکەوتنەوە هەیە.
پەیوەندی بەشتەگەلێکەوە هەیە، کەپارتی بەهۆی چاندنی بێباکانەی تۆوی هەندێک لەسیاسەتە خراپەکانی خۆیەوە، ناچارە  لەئێستادا، ڕسکان و سەوزبوونیان، بەچاوی خۆی ببینێت.
ڕاستە ترس لەشەڕ ماڵوێرانی و دوو زۆنبوونەوەی هەرێم، ترسێکی ڕەوایە، بەڵام خۆئەوە چەندە لەدەست یەکێتی و گۆڕانە، ئەوەندەش لەدەست پارتی خۆیدایەتی!
بەهەرحاڵ، ئێستا دوو کەرتە سێوەکەی سلێمانی، یەکیان گرتۆتەوە و پارتی نەدەتوانێت بەیەکەوە بیانخوات ونەدەشتوانێت بەیەکەوە فڕێیان بداتە دەرەوە.
کەواتە پارتی لەبری ئەم هەموو هەڵچون و داچونە، باشترە بیر لەپراگماتیکبونەی خۆی بکاتەوە، بۆئەوەی ڕاشکاوانەتر پێمان بڵێت، کەئەو ترسی لەچییە!
