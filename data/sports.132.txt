لویس ئێنریکێی راهێنەری بارسێلۆنا لەهەوڵدایە هەردوو یاریزان بەمانەوە لەتیمەکەی رازیبکات چونکە لەوەرزی رابردوودا هەردوو یاریزانەکە لەسەر کورسی یەدەکدا بوون.
پێدرۆ و بارترا بەیەکەوە لەوەرزی رابردوودا 26 یارییان ئەنجامداوە و لەماوەی رابردوودا چەند یانەیەکی ئەوروپی داوای هەردوو یاریزانی ناوبراویان کردووە.
رۆژنامەی Sport بڵاویکردووەتەوە، نرخی پێدرۆ دەگاتە 20 ملیۆن یۆرۆ و نرخی بارتراش بریتییە لە 12 ملیۆن یۆرۆ و ئەگەر ئێنریکێ گەرەنتی بەشداریکردنیان پێ نەدات ئەوا ئەو یانەیە جێدەهێڵن.
