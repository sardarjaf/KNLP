له (15.05.2017)‌دا دوو کتێبی نوێی ڕۆماننووس کاروان عومه‌ر کاکه‌سوور ده‌که‌ونه‌ به‌ر ده‌ستی خوێنه‌ر.
کتێبه‌کان (ڕاگه‌ردان) و (ڕێگه‌کانی ژه‌هر)ن.
(ناوه‌ندی غه‌زه‌لنووس) چاپی کردوون و بڵاویان ده‌کاته‌وه‌.
وه‌ک هه‌موو به‌رهه‌مه‌کانی پێشووی له‌م دوو کتێبه‌یشدا خوێنه‌ر به‌ دنیایه‌ک ئاشنا ده‌کات که‌ به‌شێکی له‌ناو واقیع و به‌شه‌که‌ی تری له‌ناو فه‌نتازیادایه‌.
ڕاگه‌ردان له‌ کۆمه‌ڵێک چیرۆک و چه‌ند پارچه‌ شیعرێک و یه‌ک تێکستی شانۆیی پێک دێت.
هه‌رچی (ڕێگه‌کانی ژه‌هر)ه‌ هه‌شت به‌شه‌.
وه‌ک خۆی ده‌ڵێت خوێنه‌ر ده‌توانێت چ وه‌ک چیرۆک و چ وه‌ک ڕۆمان کتێبه‌که‌ بخوێنێته‌وه‌.
واته‌ هه‌شت چیرۆکه‌که‌ هه‌م یه‌کتر ته‌واو ده‌که‌ن و هه‌م سه‌ربه‌خۆیشن.
زمانی کاروان زمانێکه‌ ده‌چێته‌ قووڵایی مرۆڤه‌وه‌ و ئه‌و شتانه‌ له‌ ناخیدا ده‌دۆزێته‌وه‌ که‌ نوێن و‌ سه‌رنجڕاکێشن.
ئه‌و دوو کتێبه‌ به‌شێکن له‌و پڕۆژه‌یه‌ی له‌ سه‌ره‌تای لاوێتییه‌وه‌ ده‌ستی پێ کردووه‌ و تاکوو ئه‌مڕۆ درێژه‌ی هه‌یه‌.
