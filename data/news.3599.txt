ئوسامە رەشید تەمەن 23 ساڵ خەڵكی شاری كەركووك و یاریزانی یانەی ڤارینسی پورتوگاڵی و هەڵبژاردەی عێراقە و لە هێڵی ناوەراست یاری دەكات، لەم وەرزە ئوسامە رەشید لە ریزی یانەی ڤارینسی، كە لە خولی پلە یەكی پورتوگاڵی یاری دەكات ئاستێكی نموونەیی پێشكەش كرد و توانی لە كۆی 45 یاری لە خولی پلە دوو و جامی پورتوگاڵ و یارییە دۆستانەكان هەشت گۆڵی تۆماركرد و هەشت گۆڵی بۆ تیپەكەی دروست كرد، كە هۆكاری سەرەكی بوو یانەكەی لەم وەرزە لە خولی پلە یەك بمینێتەوە.
لەگەڵ تەواوبوونی وەرزی ئەمساڵی خولی پلە یەكی پورتوگال-ی، یانەی ڤارینسی گرێبەستێكی نوێی پێشكەشی ئوسامە رەشید كرد بۆ ئەوەی لە وەرزی داهاتووش بەردەوام بێت، بەڵام ئوسامە رەتیكردەوە گرێبەستەكەی نوێبكاتەوە، بۆیە گەرایەوە هۆڵەندە و چاوەروان دەكرێت لە چەند رۆژی داهاتوو یاریزان ئوسامە رەشید دوارۆژی خۆی ئاشكرا بكات، كە لە چ یانەیەكی ئەوروپی یاری دەكات.
