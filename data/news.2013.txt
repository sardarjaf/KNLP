بەئامانجی کارئاسانیکردنی پڕۆسەی یەکسانکردنی بڕوانامەکان لە وەزارەتی خوێندنی باڵا و توێژینەوەی زانستی، لەسەر ڕاسپاردەی د.یوسف گۆران وەزیری خوێندنی باڵا و توێژینەوەی زانستی پڕۆسەی یەکسانکردنی بڕوانامەکان بەئەلیکترۆنی کرا و، لەسەرەتای مانگی (ئەیلول)ەوە کارا دەکرێ.
لەو چوارچێوەیەدا و، لە کۆبونەوەی هەفتانەی ئەنجومەنی دیوانی وەزارەتدا کە ئەمڕۆ سێ شەممە ڕێکەوتی (٢٢/٨/٢٠١٧) بەسەرپەرشتی د.یوسف گۆران وەزیری خوێندنی باڵا و توێژینەوەی زانستی بەڕێوەچو، ئاری عادل بەڕێوەبەری یەکسانکردنی بڕوانامەکان سمینارێکی پێشکەشکرد.
بەر لە پێشکەشکردنی سمینارەکەدا، وەزیری خوێندنی باڵا و توێژینەوەی زانستی بەگرنگیەوە باسی لە بەئەلیکترۆنیکردنی سەرجەم دامەزراوەکانی سەر بە وەزارەتی خوێندنی باڵا و توێژینەوەی زانستی کرد و وتی: کاتێک دەمانەوێ بەشێوەیەکی شەفاف و خێرا کاروباری مامۆستایان و خوێندکاران و فەرمانبەران و هاوڵاتیان ڕایی بکەین دەبێ تەواوی سێکتەرەکان بەئەلیکترۆنی بکەین، ڕاشگەیاند: بەئەلیکترۆنیکردنی پڕۆسەی یەکسانکردنی بڕوانامەکان دەبێتە هەنگاوێکی گرنگی وەزارەتەکەمان، چونکە فشارێکی زۆر لەسەر ئەو بەڕێوەبەرایەتیە هەیە، ڕایکردنی کاروبارەکانی یەکسانکردنی بەو سیستمە کلاسیکیە نەیدەوانی لەگەڵ پێشهاتەکاندا بڕوات، بۆیە لێرە بەدواوە هاوڵاتیان دەتوانن هەر لە ماڵی خۆیان بەبێ ئەوەی ڕێگەیەکی دور ببڕن دەتوانن مامەڵەکانیان بۆ پڕۆسەی یەکسانکردنی بڕوانامەکان دەست پێ بکەن، ئەوەش دەسکەوتێکی گەورەیە بۆ هاوڵاتیان، چونکە بەهیچ شێوەیەک مامەڵەی بەشێوەی دەستی لە هاوڵاتیان وەرناگیرێت، لەهەمان کاتدا بەدەسکەوتێکی گەورەتر بۆ بواری ئەکادیمی لە کوردستان دادەنرێ.
لە بەشێکی دیکەی کۆبونەوەکەدا، بەڕێوەبەری یەکسانکردنی بڕوانامەکان وردەکارییەکانی چۆنیەتی کارکردن و پێشکەشکردنی داخوازینامە بۆ یەکسانکردنی بڕوانامەکان خستەڕو لەو بارەیەوە وتی: وەک بەڕێوەبەرایەتی یەکسانکردنی بڕوانامەکان لەسەر ڕاسپاردەی وەزیری خوێندنی باڵا و توێژینەوەی زانستی هەنگاوەکانمان یەکسانکردنی بڕوانامەکان دەستپێکرد، دوجار توانیمان ویبسایتێکی ئەلکترۆنی تایبەت بەپڕۆسەی یەکساکردنی بڕوانامەکان دروست بکەین، وتیشی خوازیاران بەشێوەیەکی ئەلیکترۆنی دەتوانن داواکاری بۆ یەکسانکردنی بڕوانامەکان پێشکەش بکەن، ڕونیشیکردەوە لەسەر ویبسایتەکەدا سەرجەم زانیاری و دۆکیۆمینتەکانی پێشکەشکردن، لیستی ناوی زانکۆ باوەڕپێکراوەکان و پرسیارە دوبارەکان لە ناو وێبسایتەکەدا دانراوە، بۆیە خوازیار بەر لەوەی داواکاری بەشێوەی ئۆنلاین پێشکەش بکات دەبێ سەرجەم زانیارییەکان بەوردی بخوێنێتەوە پاشان داواکاری پێشکەش بکات، هەروەک تەئکیدی لەسەر ئەوە کردەوە کە لێرە بەدواوە هیچ مامەڵەیەک دو مانگ زیاتر ناخاێنێت.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
