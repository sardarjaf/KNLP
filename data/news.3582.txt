دوای دەنگۆی ئاشكرابوونی پرسیارەكانی قۆناغی دوازدەی ئامادەیی، وەزارەتی پەروەردەی حكوومەتی هەرێمی كورستان لێژنەیەكی بەدواداچوونی لەسەر ئەم پرسە پێكهێنا.
دەرەنجام رایانگەیاند" كەپرسیارەكان لەلایەن چەند قوتابییەكەوە لەكاتی بەڕێوەچوونی تاقیكردنەوەكاندا وەرگیراون و بردراونەتە دەرەوە.
دواتر لەلایەن چەند مامۆستایەكی تایبەت بەو پرسیارانە، لە ڕێگای سیستەمی (بلوتووس) و ئامێری تایبەت و مۆبایلەوە، وەڵامەكان بەقوتابیانی نێو هۆڵەكانی تاقیكردنەوە گوتراوە.
ئەمەو گوتەبێژی وەزارەتی پەروەردەش رایدەگەیەنێت"تائێستا دیار نییە، كەپرسیارەكان پێش دەستپێكردنی تاقیكردنەوە ئاشكرا كرابن، ئەوەی زانیومانە پرسیارەكان لەڕێگەی بلووتووس و ڤایبەرو مۆبایلەوە گوازراونەتەوە.
بەپێی زانیارییەكان لەسەر ئەم دۆسێیە 15مامۆستاو قوتابی دەستگیركراون و لێكۆڵینەوە لەگەڵیاندا بەردەوامە.
رۆژی 4/6/2015، تاقیكردنەوە وەزارییەكانی قۆناغی 12ی‌ ئامادەیی دەستیانپێكردو تیایدا (149) هەزار‌ و (409) قوتابی‌ بەشداریی‌ تاقیكردنەوەكان بوون و، 2 هەزار‌ و (146) هۆڵیش بۆ ئەنجامدانی‌ تاقیكردنەوەكان ئامادەكرابوون.
