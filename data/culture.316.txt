تاڵانکردنی تەندروستی لە لایەن وەزیری تەندروستیەوە ڕاگرن:هاوڵاتیانی خۆشەویست…نەخۆشە بێ دەرمانەکانی کورستانبەرپرسانی وەزارەتی تەندروستی، لە سەرۆی هەمووشیانەوە خودی وەزیری تەندروستی لە ڕێی سیاسەتە سەقەتەکانیانەوە ئێوەیان بێ دەرمان و بێ خزمەتگوزاری کردووە.
مناڵەکانی ئێوە بەهۆی کەمتەرخەمی ئەوانەوە دەستیان دەبڕدرێتەوە.
باوک و دایک و باپیر و داپیرەکانتان چاویان کوێر دەکرێ.
برا و خوشک و دایک و باوکتان بە هۆی دەرزی ئیکسپایەرەوە گیان لە دەستدەدەن.
رۆژانە سووکایەتی بە خێزانەکانتان دەکرێ و لە هۆڵەکانی لە دایکبوون جوێنی ناشرینیان پێ دەدرێ.
ئەندامانی خێزانەکانتان ناچار دەکرێن لە دەرمانخانە و کۆکاگانی ئەوان دەرمانی گران بکڕن و دەست بەڕوویانەوە دەگیرێ و دەرمان و خزمەتیان لە خەستەخانە گشتیەکانا پێشکەشناکرێ.هاوکات، ئەو بەرپرسانە خەریکی تیجارەت و بازرگانی و خۆ دەوڵەمەندکردنن.
زۆربەیان بە دەیەها پرۆژەی بازرگانیی و کۆمپانیا و کۆگای دەرمان و نەخۆشخانەی تایبەت و بزنسی گەورەی تەندروستییان هەیە.
خزم و کەسوکاری خۆیان لە باشترین پۆستە حکومییەکاندا داناوە و کاری نەشیاو و گەندەڵییان پێ دەکەن.
ئێمە وەکو کەمپینی تەندروستیمان بۆ فرۆشتن نیە لە پێناوی ئێوە بڕیارمان داوە دەستیان لێ نەپارێزین و هەر جارەو گەندەڵیی و خۆدەوڵەمەندکرنی بەپرسێکی تەندروستی ئاشکرا بکەین.
ئەم جارە بە خودی وەزیری تەندروستیەوە دەستپێدەکەین.
وەزیری تەندروستی سەرباری ئەوەی زۆرترین کاتی دراوەتی و لە کابینەی پێشووەوە وەزیرە جگە لە ماڵوێرانی بۆ تەندروستی و خۆدەوڵەمەندکردن هیچ دیکەی نەکردووە.
ئەوەتا وەکو لەم وێنانەی لەگەڵ ئەم ڕاگەیەندراوە بڵاویدەکەینەوە لە خۆشترین شوێنی شاری سلێمانی گرانبەهاترین ڤیللای دروستکردووە.
ئێمە دەپرسین، ئاخۆ وەزیرێک ئەگەر دەستی لەگەڵ بازرگانەکانی بوارەکانی دەرمان و نەخۆشخانەی تایبەت و کۆمپانیاکاندا تێکەڵ نەکردبێ دەتوانێ بە مووچەی وەزیریەوە ڤیلای ئاوەها دروستبکا؟ ئایە ڕەوای هەقە لە کاتێکدا ئێوە بێ دەرمان و بێ خزمەگوزارین و پزیشکان و کارمەندان بێ مووچەن، ئەو و هاوشێوەکانی بەم شێوەیە خۆیان دەوڵەمەند بکەن؟ ئێمە لە کەمپینی تەندروستیمان بۆ فرۆشتن نیە داوا لە داواکاری گشتی و ئەندامانی پەرلەمان و ڕێکخراوەکانی کۆمەڵگای مەدەنی و میدیاکان دەکەین کە چیتر بێدەنگ نەبن لە سەر ئەم ناهەقیانە.
داوا لە هەموو مرۆڤێکی خاوەن هەڵوێست دەکەین دەنگی لەگەڵ ئێمە هەڵبرێ و داوای کۆتایی هێنان بە تاڵانکردنی تەندروستی خەڵک بۆ پڕکردنی گیرفانی کۆمەڵێک بازرگانی نا وەزارەتی تەندروستی بکا.
دڵنیاتان دەکەینەوە کە ئەمە یەکەم و دوا هەنگاومان نابێ و بەردەوام دەبین لە پەردە هەڵماڵین لەسەر ئەو ناهەقیانەی وەزیری تەندروستی و بەرپرسەکانی دیکە لە ناو وەزارەتی تەندروستیدا.
کەمپینی تەندروستیمان بۆ فرۆشتن نیە
