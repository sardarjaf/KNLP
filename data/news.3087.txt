ئەیاد عەللاوی، جێگری سەرۆك كۆماری عێراق بۆ كاروباری ئاشتەوایی نیشتمانی ڕایگەیاند: سەركەوتنی سیاسی بە ئاشتەوایی نیشتمانی بەدیدێت، بەڵام بەدیهاتنی ئاشتەوایی نیشتمانی لەعێراق دوورە .
عەللاوی، لەڕاگەیەنراوێكدا ئاماژەی بەوەداوە: پێویستە هاوئاهەنگی هەواڵگری هەبێ لەگەڵ هاوپەیمانێتی نێودەوڵەتی بۆ ئاشكراكردنی خاڵە لاوازەكانی ڕێكخراوی داعش، چونكە شەڕەكە بێ چەكیی و بێ هاوئاهەنگی لەگەڵ فەرماندەیی هاوپەیمانانی پێوە دیارە.
جێگری سەرۆك كۆماری عێراق، باسی لەوەشكرد: سەركردەی چەند وڵاتێكی عەرەبی ئامادەیی خۆیان دەربڕیوە فڕۆكەو فڕۆكەخانەكانیان بۆ خزمەتی سوپای عێراق تەرخان بكەن.
