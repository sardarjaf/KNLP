باراك ئۆباما رۆژی چوارشەممە گەیشتە عەرەبسـتانی سعودییە و لەگەڵ شا سەلمان بن عەبدولعەزیز كۆمەڵێـك بابەتیان تاوتوێكرد، لەوانە ئێران و شەڕی یەمەن و هەوڵەكانی دەدرێن بۆ شكستهێنان بەداعش و شەڕی ناوخۆی سوریا.
ئەم سەردانە لە كاتێكدایە كە پەیوەندییەكانی نێوان كۆشكی سـپی و شانشینی عەرەبستانی سعودییە ساردییەكی تێكەوتووە.
ئۆباما ڕەخنەی لەسعودییەكان گرتووەو وتویەتی كە وەكو پـێویست بەشداری شەڕی داعش ناكەن.
هەروا سعودیـیەی نیگەرانكرد پاش ئەوە چووە پاڵ هێزە جیهانیـیەكان و لەگەڵ ئێران بەڕێكەوتنێـك لەگەڵیدا گەیشتن لەسەر بەرنامە ناوكیـیەكەی كە بوار دەدات لە ڕێگەی لابردنی سزاكان، سڕكردنی سەر ملیاران دۆلاری ئێران لە بانك و دامودەزگاكانی جیهاندا لاببرێن.
ئەمە چوارەمین سەردانی ئۆبامایە بۆ ئەو وڵاتە، بەر لە بەستنی كۆنگرەی لوتكەی ئەنجومەنی هاریكاری كەنداو كە بڕیارە ڕۆژی پـێـنجشەممە لە ڕیاز بەڕێوەبچێت.
بن ڕۆدس جێـگری ڕاوێژكاری سەرۆك ئۆباما بۆ كاروباری ئاسایشی نیشتمانی رایگەیاندووە، هەرچەندە پەیوەندیـیەكان لەگەڵ سعودیـیە ئاڵۆزن، بەڵام جۆرە بنەمایەك هەیە بۆ هاوكاریكردن لە پێناو بەرژەوەندیـیە هاوبەشەكانی نێوان هەردوو وڵات، بە تایبەتی لە بواری شەڕی دژە تێرۆردا.
