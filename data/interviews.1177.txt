د.فوئاد مەعسوم سەرۆك كۆماری عیراق لە شاری بەغدا پێشوازی لە بافڵ تاڵەبانی و ئاراس شێخ جەنگی كرد و لە دیدارێكدا  گفتوگۆ لەبارەی بارودۆخی ئەمڕۆی عیراق و كوردستان و پێویستیی یەكخستنی هەڵوێستی هێزەكان و كاركردنی جدیی  بۆ هێنانە كایەی هێوریی و ئۆقرەیی لە عیراق و ناوچەكەدا كرا ،هەر لەو دیدارەدا ئاماژەش  بۆ قۆناغی دوای كۆتایی هێنانی یەكجارەكی تێرۆر   و سودوەرگرتن لەو كۆمەك و پشتیوانییە نێو دەوڵەتییە كرا كە لەگەل عیراق دەكرێت، هاوكات گرنگیی دیالۆگی بنیاتنەر دووپاتكرایەوە بۆ یەكلاییكردنەوەی كێشە و مەسەلە چارەنوسسازەكانی نێوان هەردوو حكومەتی فیدراڵیی و هەرێمی كوردستان, لە درێژەی سەردانەكەیاندا بۆ شاری بەغدا بافڵ تاڵەبانی و ئاراس شێخ جەنگی سەردانی سەماحەتی سەید عەمار حەكیم سەرۆكی ئەنجومەنی باڵای ئیسلامیی عیراق و سەرۆكی هاوپەیمانیی نیشتمانیی عیراق كرد و سەرەتا سڵاوی سەرۆك مام جەلال و خاتو هێرۆ ئیبراهیم ئەحمەدیان گەیاند بە  سەید عەمار حەكیم و رۆڵی  بنەماڵەی حەكیمیان بەرز نرخاند لە پشتیوانیكردنی  پرسی كورد و شۆڕشی كوردستان لە سەرجەم قۆناغەكاندا و گرنگیی پتەوكردنی نێوانی پێكهاتەكانی عیراق بە گشتیی و كوردو شیعە بە تایبەتیی دووپاتكرایەوە كە رەنگدانەوەی هەیە بۆ هاریكاریی و هەماهەنگیی نێوان تەواوی پێكهاتە و هێزەكان.
لایخۆیەوە سەماحەتی سەید عەمار حەكیم وێڕای بەرز نرخاندنی رۆڵی زیندو و میحوەریی سەرۆك مام جەلال لە هەمو قۆناغەكاندا پێویستیی هەماهەنگیی هەمو لایەنەكانیشی خستەڕوو بۆ لابردنی كۆسپەكانی بەردەم لێكتێگیشتن و رێككەوتنەكاندا.
هەر لە چوارچێوەی سەردانەكەیاندا بۆ بەغدا بافڵ تاڵەبانی و ئاراس شێخ جەنگی لەگەڵ  حەیدەر عەبادی سەرۆك وەزیرانی عیراق كۆبوونەوەو لە دیدارێكدا تیشك خرایە سەر بارودۆخی ئەمنیی و سیاسیی و گرنگیی لێكتێگەیشتن و دیالۆگی بنیاتنەر بۆ رێككەوتن و مامەڵەكردن لەگەڵ هەر گۆڕانكاریی و پێشهاتێكی پەیوەست بە قۆناغی دوای ریشە كێشكردنی تێرۆر بە یەكجارەكیی و وشككردنی سەرچاوە و پارەداركردنی تێرۆریستان لەهەر جێگەیەك بێت, لەتەوەرەیەكی تردا پێویستیی دیالۆگی جدیی و بنیاتنەر لە نێوان حكومەتی فیدراڵ و هەرێمی كوردستان دووپاتكرایەوە بۆ چارەسەركردنی كێشە هەڵپەسێراوەكانی نێوانیان, لایخۆیەوە حەیدەر عەبادی لەگەڵ خۆشحاڵیی دەربڕین بۆ دیدارەكە  و گەیاندنی سڵاو و رێزی تایبەت بۆ سەرۆك مام جەلال و خاتو هێرۆ ئیبراهیم ئەحمەد، گرنگیی روانینە واقیعیی و راست و رەواكانی  سەرۆك مام جەلالیشی دووپاتكردەوە بۆ چارەسەركردنی كێشەكان و لێكنزیككردنەوەی جیاوازییەكانی نێوان لایەنەكان .
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
