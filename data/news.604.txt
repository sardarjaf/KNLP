سەرۆكی حكومەتی یۆنان دوای راپرسی داوای پێكهێنانی بەرەیەكی بەرفراوانی كرد، بۆئەوەی بەسەر كێشە ئابووریەكاندا زاڵبن، دوای ئەوەی ئەنجامی راپرسییەكە ئەمڕۆ راگەیەنرا، یۆنانییەكان لەپرۆسەی دەنگدان 61.3 بە نەخێر دەنگیاندا، هەروەها 38.7 بە بەڵێ دەنگیاندا، ئەمەش سەلماندی كەوا گەلی یۆنان داخوازییەكانی بانكەكانی جیهانی رەتدەكاتەوەو هەوڵی ئەوانە شكستی هێنا، كەدەیانویست یۆنان لەژێر مەرجەكانی بانكەكان و قەرزەكانیان بناڵێنێ.
پێشتر راگەیەنرا كەوا دەنگدان بەنەخێر واتا چوونە دەرەوەی یۆنانە لەناوچەی یۆرۆ، بەڵام وەزیری داد ئاشكرایكرد كەوا دەنگدان بەنەخێر هەڵوێستمان لەگەڵ پێشكەشكەرانی قەرزەكان بەهێزتر دەكات.
بۆیە چاوەڕوانین لەچەند رۆژی داهاتوو لەگەڵ بانكەكان كێشەكان یەكلایی بكەینەوە.
