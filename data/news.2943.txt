رۆژی پێنجشەممە لە شاری كەربەلا یارییەكانی قۆناغی هەشتەمی خولی نایابی عێراق بۆ فۆتسال(تۆپی پێی نێو هۆڵەكان) دەستی پێكرد، كە تیاییدا تاكە نوێنەری كوردستان لەم خولە یانەی گازی باكوور لە ئەنجامە باشەكانی بەردەوامە و توانی یەكەم سەركەوتن لەم قۆناغە بە دەستبهێنێت.
دوای ئەوەی لە قۆناغی كۆمەڵەكان توانی بە پلەی دووەم سەركەوێت بۆ قۆناغی هەشتەم، یانە سەركەوتووەكان بەسەر دوو كۆمەڵە دابەش كراون بۆ ئەوەی یارییەكان بەشێوەی خول بە یەك قۆناغ ئەنجام بدەن و كۆمەڵەكانیش بەمشێوەیە:
لە چوارچێوەی یارییەكانی جەولەی یەكەمی قۆناغی هەشتەم، یانەی گازی باكوور توانی سەركەوتنێكی گرنگ بە دەستبهێنێت و بە ئەنجامی (3-2)گۆڵ لە یانەی مینا بباتەوە، ئەنجامی یارییەكان بەمشێوەیە بوون.
وا بریارە لە هەر كۆمەڵەیەك دوو یانە بۆ قۆناغی چوار گۆشەی زێرین سەركەوێت، كە یارییەكانی چوار گۆشەی زێرین بەشێوازی (مقص) ئەنجام دەدرێت، پاڵەوانی كۆمەڵەی یەكەم لەگەڵ دووەمی كۆمەڵەی دووەم و پاڵەوانی كۆمەڵەی دووەم لەگەڵ دووەمی كۆمەڵەی یەكەم بەمەبەستی دەستنیشانكردنی ئەو یانەی، كە سەردەكەوێت بۆ یاری كۆتایی.
