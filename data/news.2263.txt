وه‌زاره‌تی دارایی و ئابوری حكومه‌تی‌ هه‌رێم واده‌ی‌ دابه‌شكردنی‌ موچه‌ی‌ خانه‌نشینانی‌ ئاشكراكرد، به‌گوێره‌ی‌ ئه‌و واده‌یه‌ش موچه‌ی‌ خانه‌نشینانی‌ سه‌ربازیی و شارستانی‌ به‌چوار ڕۆژ دابه‌شده‌كرێت.
به‌گوێره‌ی‌ ڕاگه‌یه‌نراوێكی‌ وه‌زاره‌تی‌ دارایی و ئابوری‌ حكومه‌تی‌ هه‌رێم كه‌وێنه‌یه‌كی‌ بۆ SNN نێردراوه‌ تێیدا هاتوه‌ ((ڕۆژانی‌ دوشه‌ممه‌و سێشه‌ممه‌ی‌ هه‌فته‌ی‌ داهاتوو چوارو پێنجی‌ كانونی‌ یه‌كه‌می‌ 2017 موچه‌ی‌ خانه‌نشینانی‌ پێشمه‌رگه‌ دابه‌شده‌كرێت)).
له‌ڕاگه‌یه‌نراوه‌كه‌ی‌ وه‌زاره‌تی‌ داراییدا ئاماژه‌ به‌وه‌شكراوه‌، ڕۆژانی‌ چوارشه‌ممه‌و پێنجشه‌ممه‌ شه‌ش و حه‌وتی‌ كانونی‌ یه‌كه‌می‌ 2017 موچه‌ی‌ خانه‌نشینانی‌ شارستانی‌ دابه‌شده‌كرێت.
بڵاوكردنه‌وه‌ی‌ ئه‌و خشته‌یه‌ش له‌كاتێكدایه‌، پێشتر سه‌رچاوه‌یه‌ك له‌وه‌زاره‌تی‌ دارایی هه‌رێم به‌SNNی‌ ڕاگه‌یاندبوو، دابه‌شكردنی‌ موچه‌ی‌ خانه‌نشینان ده‌كه‌وێته‌ هه‌فته‌ی‌ داهاتوه‌و له‌هه‌مان ئه‌و هه‌فته‌یه‌شدا خشته‌یه‌كی‌ نوێی‌ موچه‌ی‌ وه‌زاره‌ته‌كان ئاشكراده‌كرێت.
