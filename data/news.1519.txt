لەماوەی دوو رۆژی رابردوودا هێزەكانی رووبەرووبنەوەی تیرۆری سەر بەحكومەتی روسیا، چواردە چەكداری توندڕەوی ئیسلامیان لەباكوری قەوقاز كوشتووە.
ئاژانسی هەواڵی بی بی سی عەرەبی بڵاوی كردۆتەوە، لەلایەن هێزەكانی رووبەروبونەوەی تیرۆری حكومەتی مۆسكۆ، لەماوەی رۆژانی یەكشەمەو دوشەمەی ئەم هەفتەیەدا چواردەچەكداری سەر بەگروپە توندڕەوە ئیسلامیەكانی باكوری قەوقاز كوژراون، كەلەماوەی رابردوا هەڕەشەیان لەحكومەت و دەزگا ئەمنیەكانی روسیا كردووە.
سەرچاوە ئەمنیەكانی حكومەتی روسیا باسیان لەوەكردووە،چەكدارە توندڕەوە ئیسلامیەكان لەهەوڵی ئەوەدان، دەوڵەتی خەڵافەتی ئیسلامی لەباكوری قەوقاز دابمەزرێن، ئەمەش بەهاوكاری چەندین گروپی توندڕەوی دیكە كە دژی حكومەتی مۆسكۆ لەو ناوچەیەو ناوچە سنوریەكانی دیكە، چالاكی ئەنجام دەدەن.
لیژنەی نیشیتمانی بۆ رووبەرووبوونەوەی تیرۆریش رایگەیاندووە، بەشێك لە چەكدارە توندڕەوەكان لەهەرێمەكانی ئینگوشیتیاو پایتەختی ناشیك و لەناوچەكانی سنوری قەوقاز، هێرشیان كردۆتە سەر هاوڵاتیانی ناوچەكەو داوای پارەیان لێكردوون، بەڵام هێزە ئەمنیەكانی روسیا رووبەروویان بونەتەوەو تەوای ئەو چەكدارانەیان لەناوبردووە.
لیژنەكە ئاشكراشی كردووە، یەكێك لەو كەسانەی كوژراوە، ناوی ئادەم تاكیلۆفەو پێش ئەوەی بكوژرێت، بانگشەی ئەوەی كردووە، كە بەدەستی خۆی زیاتر لەبیست هاوڵاتی ناوچەكەی كوشتووە.
