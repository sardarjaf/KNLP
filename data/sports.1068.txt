 لەفەرەنساوە دەچینە ئیسپانیا و لەمیانی یاریەكانی گەرانەوەی قۆناغی 32 ی جامی شای ئەو وڵاتە، یانەی بەرشەلۆنە لەیاریگای كامپ نو بەپێكهاتەیەكی یەدەگەوە گۆڵبارانی یانەی ریاڵ مۆرسیای كرد و یاریەكەی بە 5 گۆڵی بێ بەرامبەر لێ بردەوە، بلوگرانا یاری چوونی بە 3 گۆڵی بێ بەرامبەر بردبۆوە و، لەم یاریەشدا ڤالڤێردی پشوی بە زۆربەی زۆری یاریزانە سەرەكیەكانی دابوو، سەرەڕای ئەوەش توانیان بەئەنجامێكی گەورە بردنەوە تۆمار بكەن، لەگێمی یەكەمدا پاكۆ ئەلكاسێر بەگۆڵێك یانە كەتەلۆنیەكەی پێشخست، لەگێمی دووەمدا و لەدەقیقەی 56 جیرارد پكیە گۆڵی دووەمی تۆماركرد، دوای 3 دەقیقە لەو گۆڵە ئەلیكس ڤیدال یانەكەی كردە خاوەن گۆڵی سێیەم،  پێش ئەوەی لە دەقیقەی 73 دینیس سوارێز گۆڵی چوارەم تۆمار بكات، لەدەقیقەی 78یش خۆسیە ئیرنانییز گۆڵی پێنجەم و كۆتایی یانەكەی تۆماركرد و بەئەنجامی یاری چوون و گەرانەوە بەرشەلۆنەی هەڵگری نازناو بە 8 گۆڵی بێ بەرامبەر بردنەوەی تۆماركرد و خۆی گەیاندە قۆناغی 16 ی جامەكە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
