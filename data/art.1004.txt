كاشما زۆر حه‌زی له‌ وێنه‌كێشان بوو ، ڕۆژانه‌ له‌ده‌فته‌ری وێنه‌كه‌یدا وێنه‌ی ده‌كێشا ، كه‌نیشانی باوكیشی ده‌دان باوكی ده‌ستخۆشی لێده‌كرد و هه‌ندێك جار رێنمایشی ده‌كرد تا وێنه‌ی جوانتر بكێشَیت .
كاشما به‌ هێمنی گوێی بۆ باوكی ڕاده‌گرت .
تا بزانێت چی ده‌ڵێت .
له‌وانه‌ی  هونه‌ریشدا وێنه‌كانی نیشانه‌ی مامۆستای هونه‌ر ده‌دا مامۆستاش به‌ ووردی سه‌رنجی وێنه‌كانی ده‌دا ، چونكه‌ وێنه‌كانی كاشما له‌ وێنه‌ی هاوڕێكانی جیاواز تر بوو .
ڕۆژێك مامۆستای هونه‌ر داوای له‌ قوتابیه‌كان كرد كه‌ هه‌ریه‌كه‌و به‌ ئاره‌زووی خۆی وێنه‌یه‌ك بكێشَیت ، كاشما وێنه‌ی كچ و كوڕێكی كێشا كه‌ به‌رگی كوردی  ڕه‌نگاو ڕه‌نگیان له‌به‌ردا بوو .
ئاڵای كوردستانیشیان به‌رز كرده‌بۆه‌وه‌ .
مامۆستا سه‌یری هه‌موو وێنه‌كانی كرد ، به‌ڵام ئه‌وه‌ی زیاتر سه‌رنجی ڕاكێشا وێنه‌كه‌ی كاشما بوو، بۆیه‌ كاشمای هه‌ستانه‌ لای ته‌خته‌ ڕه‌شه‌كه‌ تا باسی  وێنه‌كه‌ی خۆی بكات .
كاشما به‌هێمنی وتی : ئه‌مه‌ دوو منداڵی كوردن به‌جلی كوردییه‌وه‌ ئاڵای كوردستانیان به‌رز كردۆته‌وه‌  تا بۆ جیهانی  بسه‌لمێنن كه‌ئێمه‌ش گه‌لێكین وه‌كو گه‌لانی تر خاوه‌ن خاك و نیشتیمان و ئاڵای خۆمانین .
