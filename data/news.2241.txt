لە دانیشتنی رۆژی سێشەممە (30/6/2015) ی پەرلەمانی کوردستاندا، لەسەر ناوهێنانی “دەوڵەتی ئیسلامی” دەمەقاڵێ لەنێوان دوو پارلەمانتاری کۆمەڵی ئیسلامی و حیزبی شیوعیدا دروستبوو.
“ئه‌بوكاروان” سه‌رۆكى كوتله‌ى ئازادى و یه‌كسانى كه‌ پشكى حزبى شیووعییه‌، له‌په‌رله‌مانى كوردستان به‌ (باسنیوز)ى ڕاگه‌یاند: په‌رله‌مان به‌خوێنى تێكۆشه‌رانى گه‌لى كورد دروست بووه‌ و گه‌لى كوردستان قوربانى داوه‌ تا ئه‌و په‌رله‌مانه‌ دروست بووه‌، له‌ناو یشیاندا حزبى شیووعى كوردستان، بۆیه‌ ئێمه‌ پێمان وایه‌ قودسیه‌ت شكاندنى په‌رله‌مان داكۆكى كردنه‌ له‌ داعش له‌په‌رله‌مانى كوردستان ناكرێت به‌و ئاراسته‌ به‌رگرى له‌ داعش بكرێت، گوتى: “ئێمه‌ دڵسۆزین بۆ پاراستنى، قودسیه‌تى په‌رله‌مان”.
گوتى: “هیچ كه‌س ناتوانێت كاریگه‌رى له‌سه‌ر من هه‌بێت، من له‌وه‌ گه‌وره‌ترم هه‌ڕه‌شه‌م لێبكرێت، به‌تایبه‌تى له‌لایه‌ن “مه‌لا هه‌ورامان” په‌رله‌مانتارى كۆمه‌ڵى ئیسلامى”.
ئه‌وه‌شى خسته‌ڕوو: من گرفتم نییه‌، له‌ هه‌ڕه‌شه‌ى لایه‌نه‌ ئیسلامییه‌كان، چونكه‌ له‌سه‌ر ده‌مى به‌عس به‌ پانكه‌وه‌ هه‌ڵیان واسیووم بۆیه‌ ئێستا ئه‌م شتانه‌ نام ترسێنێت.
ئه‌بوكاروان، ئه‌وه‌شى خسته‌ڕوو: په‌رله‌مانتارێكى پارتى و گۆڕان مه‌لا هه‌ورامانیان گرتبوو ئیتر نازانم ده‌یه‌وست هێرشم بكاته‌ سه‌ر یان چى!!.
گوتیشى: “ده‌سه‌ڵاتى كوردى كه‌م ته‌رخه‌مه‌، بۆیه‌ ئه‌مانه‌ واده‌كه‌ن، چونكه‌ قسه‌كانى “مه‌لا مه‌روان” سه‌رۆكى فراكسیۆنى كۆمه‌ڵى ئیسلامى، كه‌ باسى فه‌شه‌لى عیلمانى ده‌كرد مه‌ترسییه‌.
بۆیه‌ له‌سه‌ر ده‌ستى ئه‌مانه‌یه‌ له‌په‌رله‌مانى كوردستان دووساڵه‌ سرودى (ئه‌ى ڕه‌قیب)ى نیشتیمانى، خنكاووه‌، دووساڵه‌ ئه‌ى ڕه‌قیب له‌په‌رله‌مان لێناكرێت، له‌كاتێكدا ئه‌ى ڕه‌قیب سیمبولى نیشتمانه‌، به‌ڵام مل كه‌چ كردنى ده‌سه‌ڵاتدارانى كوردستان ئه‌وه‌نده‌ى دیكه‌ ئه‌مانى باڵاده‌ستكردووه‌.
