لە یارییەكی تری قۆناغی كۆمەڵەكانی  ئێن بی ئەی  و لە ركابەرییەكانی كۆمەڵەی خۆرئاوا   هەردوو تیپی سان ئەنتۆنیۆ سپێرز و داڵاس ماڤرێكس رووبەرووی یەك بوونەوە   لە چارەكی یەكەمدا یاریزانانی تیپی داڵاس دەست پێشخەربوون و لەو چارەكەشدا بە 31 خاڵ بەرامبەر بە 18 خاڵ بردنەوەیان تۆمار كرد   لە چارەكی دووەمدا یاریزانانی تیپی سان ئەنتۆنیۆ باشتر دەركەوتن و ئەو چارەكەشیان بە 25 خاڵ بەرامبەر بە 22 خاڵ بردەوە  لە چارەكی سێیەمدا یاریزانانی هەردوو تیپ لە تۆمار كردنی خاڵەوە نزیك بوون و سەرەنجام لەو چارەكەشدا تیپی سان ئەنتۆنیۆ بە 28 خاڵ بەرامبەر بە 27 خاڵ تیپی میوانایان دووچاری شكست كرد   لە دوا چارەكی یاریەكەشدا یاریزانانی سان ئەنتۆنیۆ لەسەر پێشكەش كردنی ئاستە بەرزەكەیان بەردەوام بوون و ئەو چارەكەشیان بە 27 خاڵ بەرامبەر بە 16 خاڵ لە بەرژەوەندی خۆیان یەكلایی كردەوە   سەرەنجام تیپی سان ئەنتۆنیۆ سپێرز بە جیاوازی 2 خاڵ و بە ئەنجامی 98 خاڵ بەرامبەر بە 96 خاڵ یارییەكەی لە تیپی داڵاس ماڤرێكس بردەوە
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
