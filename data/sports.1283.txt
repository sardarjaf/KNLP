ئەمڕۆ یارییەكانی هەفتەی 14ی بۆندس لیگا بەردەوامیان هەبێت  لە یەكەم رووبەروو بوونەوەشدا كە لە هەمان كاتیشدا یاری لوتكەی هەفتەی چواردەیەم دەبێت  هەردوو یانەی  بایەر لیڤەركوزن و  بوروسیادۆرتمۆند  لە یاریگای  بای ئارێنا  بەیەك دەگەن  ئەنجامی ئەو یاریەش بۆ یاریزانانی هەردوو یانە گرنگیەكی زۆری دەبێت  بە تایبەتی بۆ یاریزانانی  دۆرتمۆند كە دەیانەوێت بە هەر شێوەیەك بێت ئەو یاریە بە سوودی خۆیان یەكلایی بكەنەوە و كۆتایی بە ئەنجامە خراپەكانی ئەم دواییەیان بهێنن  كە ئەو یانەیە لە شەش یاری رابردووی بۆندس لیگادا تەنها 2 خاڵی بەدەست هێناوە   لە لایەكی ترەوە و لە یارییەكی گرنگی ئەو هەفتەیەدا یانەی  بایرن میونشنی  پاڵەوانی پێنج وەرزی رابردووی خولەكە لە یاریگای  ئالیانز ئارێنا  پێشوازی لە یانەی  هانۆڤەر دەكات  بۆ ئەو یاریەش  یۆب هاینكسی راهێنەری یانە باڤارییەكە تواناكانی هەریەك لە  تۆماس مۆلەر و  داڤید ئەلبا و خەیمس رۆدریگێز و  رافینیای  بۆ گەڕاوەتەوە  هەر بەو هۆیەشەوە پێشبینی دەكرێت ئەو راهێنەرە لە بەرامبەر
 هانۆڤەر  بەشداری بە بەشێكی زۆری ئەستێرەكانی بكات  ئەویش تا بتوانن بە بردنەوەیان لەو یانەیە قەرەبووی شكستەكەی هەفتەی رابردوو بكەنەوە  كە بەرامبەر بە یانەی  بوروسیا منشنگڵادباخ  بە دوو گۆڵ بەرامبەر بە گۆڵێك دووچاری دۆراندن هاتن  كە ئەوەش دووەم شكستی ئەو یانە باڤارییەیە لە یارییەكانی ئەم وەرزەی بۆندس لیگا
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
