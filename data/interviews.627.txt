پێشنیوه‌ڕۆی ئه‌مڕۆ 29/8/2017 لێپرسراوی ده‌سته‌ی كارگێڕی، به‌ئاماده‌بونی ته‌حسین نامیق، جێگری لێپرسراوی په‌یوه‌ندییه‌كانی ده‌ره‌وه‌ی یه‌كێتیی، له‌مه‌كته‌بی سیاسی له‌سلێمانی، له‌گه‌ڵ دۆمینیك ماس، كونسوڵی گشتی فه‌ره‌نسا له‌كوردستان كۆبوه‌وه‌.
دۆمینیك ماس، به‌گرنگییه‌وه‌ ئاماژه‌ی بۆ سه‌ردانه‌كه‌ی بۆ سلێمانی كرد، به‌تایبه‌ت له‌هه‌لومه‌رجی ئه‌و گۆڕانكارییانه‌ی له‌كوردستان رووده‌ده‌ن، به‌تایبه‌تی بۆ گفتوگۆكردن له‌باره‌ی ریفراندۆمه‌وه‌.
له‌وه‌ڵامیشدا، مه‌لا به‌ختیار، به‌هه‌مانشێوه‌ به‌گرنگییه‌وه‌ له‌دیداره‌كه‌ی روانی، به‌تایبه‌ت كونسوڵی وڵاتێكی فه‌ره‌نسا، كه‌ دڵی ئۆرۆپایه‌ و كاریگه‌رییه‌گی زۆریشی له‌سه‌ر سیاسه‌تی ئۆرۆپا هه‌یه‌، به‌تایبه‌ت له‌ئێستاداو بۆ كوردستان، له‌لای یه‌كێتیی گرنگی خۆی هه‌یه‌.
هاوكات ئاماژه‌ی به‌هه‌لومه‌رجی ئێستا كردو رونیكرده‌وه‌، هه‌لومه‌رجه‌كه‌ش هه‌م لایه‌نی نێگه‌تیڤ و پۆزه‌تیڤیشی هه‌یه‌ و وتی: باوه‌ڕم نییه‌ وڵات هه‌بێ، به‌م هه‌لومه‌رجه‌ ناسكه‌دا تێنه‌په‌ڕیبێ، ئه‌گه‌ری ویستی بۆ ده‌وڵه‌ت، بۆ سیسته‌می دیموكراسی، سه‌ربه‌خۆیی و ده‌ربازبوون له‌ژێر ده‌سته‌یی هه‌بووبێ.
رونیشیكرده‌وه‌، زۆربه‌ی وڵاتانی دونیا، كاتێك بوون به‌ده‌وڵه‌ت، یه‌كێك له‌هۆیه‌ سه‌ره‌كییه‌كانی پاڵنه‌ر، بۆ ئه‌وه‌ی ده‌وڵه‌تی سه‌ربه‌خۆ دابمه‌زرێنن، ئه‌وه‌یه‌ كه‌ ده‌وڵه‌تی داگیركه‌ر، داهاتی وڵاتی ژێر ده‌سته‌ ده‌دزێ و هه‌ژاری ده‌كات و له‌و چوارچێوه‌یه‌شدا، نمونه‌ی سه‌رده‌می داگیركردنه‌كانی ئیمپراتۆری، جه‌نگی یه‌كه‌م و كۆڵۆنیالیستی، له‌دوای جه‌نگی دووه‌م، كه‌ وڵاتانی تریان بۆ ئابوریی و بۆ جه‌نگاوه‌ر داگیركردووه‌و هه‌ر وڵاتێكیش كه‌ داگیركراوه‌، بێگومان ئابورییه‌كه‌ی دزراوه‌و به‌ره‌و هه‌ژاری براوه‌ و ته‌ئكیدیشی كرده‌وه‌:
له‌هه‌موو دنیادا، قه‌یرانی ئابوری پاڵنه‌رێك بووه‌ بۆ ئه‌وه‌ی سه‌ربه‌خۆیی به‌دیبهێنیت.
به‌پێچه‌وانه‌وه‌، له‌لای ئێمه‌، ده‌یانه‌وێ قه‌یرانی ئابوری بكه‌نه‌ رێگر له‌به‌رده‌م سه‌ربه‌خۆیی!
له‌به‌شێكی تری گفتوگۆكه‌یدا، مه‌لا به‌ختیار، رۆڵی كوردی له‌مێژووی ده‌وڵه‌تی عیراقدا لێكدایه‌وه‌و وتی: كورد، له‌مێژووی عیراقدا چ كه‌مته‌رخه‌مییه‌كی هه‌بووه‌، بۆ ئه‌وه‌ی ئه‌م ده‌وڵه‌ته‌ ببێت به‌نیشتمانێك و ناسنامه‌ی هاوبه‌شی هه‌موو گه‌لانی عیراق و نه‌ته‌وه‌ جیاوازه‌كان بێ؟!
راشگه‌یاند: كورد، (96) ساڵه‌و هه‌وڵده‌دات، ئه‌م نیشتمانه‌، به‌هه‌ست ببێ به‌نیشتمانیی هه‌مووان، نه‌ك به‌ زه‌بری هێزو تۆپ و فڕۆكه‌، به‌ڵام هه‌رنه‌بوو.
كه‌چی دوای (96) ساڵ و له‌ (1921)ه‌وه‌تائێستا، كاتێك وڵاتێك ناونراوه‌ عیراق، كه‌ له‌پێش ئه‌و ساڵه‌وه‌ ناوێكی له‌مشێوه‌یه‌ بوونی هه‌ر نه‌بووه‌.
كاتێك ناونراوه‌ عیراق و نه‌توانراوه‌ ببێ به‌نیشتمانی هه‌مووان، بێگومان دوو هۆكاری هه‌یه‌، یه‌كه‌میان: هی ئه‌وه‌یه‌ بێگومان حاكمه‌كان نه‌یانتوانیوه‌ عیراق بكرێته‌ دیموكراسی و له‌هه‌ستی هاووڵاتیانی ئه‌م وڵاته‌دا، بیكه‌ن به‌نیشتمانیی هه‌موان.
هۆكاری دووه‌میش، ئه‌وه‌یه‌: بزوتنه‌وه‌ی كورد، بزوتنه‌وه‌یه‌كه‌ كه‌ واز له‌ئامانجه‌ ستراتیجییه‌كانی ناهێنێ.
له‌و روانگه‌یه‌شه‌وه‌، مه‌لا به‌ختیار، به‌پرسیاركردنه‌وه‌، ئاماژه‌ی بۆ ئه‌وه‌كرد، كه‌ ئایا له‌ئۆرۆپا، جوگرافیا ده‌بێ به‌نیشتمانی هه‌مووان، یان ده‌ستكه‌وتی دیموكراسی؟ جوگرافیان ده‌سه‌پێندرێ، یان كه‌لتوری دیموكراسی؟ جوگرافیا ده‌سه‌پێندرێ، یان شارستانییه‌ت، رێنیسانس، رۆشنگه‌ری، ئازادییه‌كان و مه‌ده‌نییه‌ت؟
وتیشی: فه‌ره‌نسا، وڵاتێكی ئیمپراتۆریی بوو، ده‌یتوانی وڵاتی تریش بخاته‌ ژێر ده‌سه‌ڵاتی خۆی، هه‌تا سه‌رده‌می ناپلیۆن، به‌ڵام له‌دوا سه‌ره‌نجامدا فه‌ره‌نسا چی بۆمایه‌وه‌، شارل دیگۆل و دیموكراسی بۆمایه‌وه‌، نه‌ك چه‌ن وڵاتی داگیركردووه‌، چونكه‌ ئه‌وه‌ له‌مێژوودا كۆتایی پێهاتووه‌.
بۆیه‌، به‌شبه‌حاڵی خۆمان، لێكدانه‌وه‌مان وایه‌ كه‌ هه‌قی مێژووی خۆمان و ئه‌ركه‌كانیشمان چی بوو بۆ ئه‌وه‌ی عیراق ببێ به‌نیشتمانی هه‌مووان، جێبه‌جێمانكردووه‌.
چه‌ند حكومه‌ت له‌عیراقدا دامه‌زراوه‌ و به‌ئامانجی ئه‌وه‌ی حكومه‌ته‌كه‌ ببێ به‌دیموكراسی، به‌شداربووین له‌دامه‌زراندنیداو قوربانیشمان بۆ داوه‌، هه‌تا ێه‌دامیش روخاوه‌.
له‌دوای ێه‌دامیشه‌وه‌، هه‌موو شتێكمان بۆ ئه‌م پێكهاته‌ تازه‌یه‌ی عیراق كرد، بۆ ئه‌وه‌ی ببێ به‌ده‌وڵه‌تێكی دیموكراسی و مه‌ده‌نی، به‌ڵام ئه‌ویش هه‌ر نه‌بوو!
ئاماژه‌ی بۆ ئه‌وه‌كرد: ئایا فه‌ره‌نسا، چه‌ند وڵاتی ئه‌فریقی داگیركرد؟ ئایا فه‌ره‌نسا پێشكه‌وتوو بوو، یان ئه‌و وڵاتانه‌؟ بێگومان فه‌ره‌نسا، به‌ڵام له‌دوا سه‌ره‌نجامدا كه‌ جه‌زائیر و ئه‌فریقییه‌كان داوای سه‌ربه‌خۆییان كرد، فه‌ره‌نسا، قبوڵی كرد.
به‌ڵام ئێستا كوردستان، له‌ناوه‌ڕاست و خواروی عیراق پێشكه‌وتوترین، كه‌چی ئه‌وان قبوڵ ناكه‌ن سه‌ربه‌خۆ بین!
له‌كاتێكدا كوردستان ئه‌فریقا نییه‌و عیراق فه‌ره‌نسا بێ!
ئه‌مه‌ش چیرۆكی كورده‌ له‌گه‌ڵ عیراقدا، له‌كاتێكدا هێشتا دیالۆگمان له‌گه‌ڵ به‌غداد به‌رده‌وامه‌، ئه‌گه‌رچی باكگراوندێكی ناخۆشمان له‌گه‌ڵ ئه‌م وڵاته‌دا هه‌یه‌، بۆیه‌ نامانه‌وێ ئایینده‌یه‌كی ناخۆشترمان هه‌بێت و وتی: باوه‌ڕیشمانوایه‌ هه‌م له‌به‌رژه‌وه‌ندی عه‌ره‌ب و عیراقه‌، كه‌ كوردستان سه‌ربه‌خۆبێت و هه‌م له‌به‌رژه‌وه‌ندی كوردو ناوچه‌كه‌ش، وڵاتێكی دیموكرات دروست ببێت.
هه‌روه‌ك چۆن كه‌ جه‌زائیر ئازاد بوو، فه‌ره‌نسا نه‌ك زه‌ره‌ری نه‌كرد، به‌ڵكو بوو به‌شانازی و ته‌نانه‌ت له‌ره‌هه‌ندی ئابوریشه‌وه‌، فه‌ره‌نسا قازانجی كرد، هه‌روه‌ك چۆن فه‌ره‌نسای دوای كۆڵۆنیالیزم، ده‌وڵه‌مه‌ندتر و مه‌ده‌نی ترو بێ كێشه‌ تره‌.
له‌كۆتایی وته‌كانیشدا، مه‌لا به‌ختیار، رایگه‌یاند: خۆشحاڵده‌بین له‌م دیالۆگه‌ی كه‌ له‌گه‌ڵ عیراقدا هه‌مانه‌، بۆ ئه‌وه‌ی ریفراندۆم ره‌وابێت و به‌ڕێككه‌وتنی سیاسیش ره‌وا بێ نه‌ك به‌دوژمنایه‌تی، چونكه‌ كورد ریفراندۆمی بۆ دوژمنایه‌تی ناوێ، به‌ڵكو ریفراندۆممان بۆ رێككه‌وتنی ستراتیجی نوێ ده‌وێ له‌گه‌ڵ عیراق و له‌ناوچه‌كه‌شدا.
بۆیه‌ فه‌ره‌نسا، كام ئه‌زموون له‌ڕووی سیاسی و دیموكراسی و تاقیكردنه‌وه‌ بۆ ریفراندۆم به‌باش بۆ كوردستان بزانرێ، له‌و ئه‌زمونه‌شدا پشتیوانی كوردستان.
ئه‌گه‌ر ئه‌زمونی ئۆرۆپا به‌باش ده‌زانن، با ئه‌زمونی سكۆتلاندو كه‌نه‌داو ئیسپانیامان بده‌نێ!
ئه‌گه‌ر ئه‌زمونی باشوری رۆژهه‌ڵاتی ئاسیا به‌ باش ده‌زانن، بائه‌زمونی ته‌یموری رۆژهه‌ڵاتمان بده‌نێ!
ئه‌گه‌ر ئه‌فریقایان قبوڵه‌، با ئه‌زمونی باشوری سودانمان بده‌نێ!
ئه‌گه‌ر به‌شێكی تری ئه‌فریقایان قبوڵه‌، با ئه‌زمونی ئه‌ریتریامان بده‌نێ!
ئه‌گه‌ر ئه‌زمونی ئۆرۆپای رۆژهه‌ڵاتییشیان قبوڵه‌، بائه‌زمونی كۆسۆڤۆ و سلۆڤینیامان پێڕه‌واببینن!
له‌باره‌ی هه‌ڵوێستی وڵاتانی هه‌رێمایه‌تیش له‌به‌رامبه‌ر ریفراندۆم، جه‌ختیكرده‌وه‌: وڵاتانی هه‌رێمایه‌تی هه‌مان هه‌ڵوێستیان هه‌یه‌، كه‌ به‌رامبه‌ر فیدراڵی كوردستان هه‌یانبووه‌، به‌ڵام ئێستا سیاسه‌تی نێوده‌وڵه‌تی، هه‌رێمایه‌تی به‌ به‌راورد به‌سه‌رده‌می ساڵی (1992) گۆڕاوه‌.
چونكه‌ هیچ ده‌وڵه‌تێك ناتوانێ به‌ پێشمه‌رگه‌ بڵێ دژی یاسان!
به‌ڵكو ده‌ڵێن: پێشمه‌رگه‌ پارێزه‌ری ئاسایش و ئازادی جیهانن!
بۆیه‌ هیوادارین ئه‌گه‌ر بۆ جارێكیش بێ له‌مێژوودا، له‌م بێمتمانه‌یی و ئاڵۆزییه‌ له‌ئایینده‌ی نه‌ته‌وه‌كه‌مان، رزگارمان ببێت.
له‌لایه‌ن خۆشییه‌وه‌، دۆمینیك ماس، كونسوڵی گشتی فه‌ره‌نسا له‌كوردستان، سوپاسی لێپرسراوی ده‌سته‌ی كارگێڕی كرد، بۆ خوێندنه‌وه‌و شیكردنه‌وه‌ مێژوییه‌كه‌یی و نموونه‌كانی له‌باره‌ی فه‌ره‌نساو پاشئه‌وه‌ی جیاوازییه‌كانی له‌باره‌ی ئه‌زمونی جه‌زائیر و ئه‌فریقا و رووداوه‌كان رونكرده‌وه‌، وتی: به‌ڵام ئه‌وه‌ مانای ئه‌وه‌نییه‌ كه‌ نابێ هیچ نه‌ته‌وه‌یه‌ك داوای مافی چاره‌نوسی خۆی بكات، چونكه‌ زۆربه‌ی كات سه‌ربه‌خۆیی بۆته‌ مایه‌ی خۆشگوزه‌رانی بۆ زۆرێك له‌نه‌ته‌وه‌كان و له‌هه‌موو ئه‌زمونه‌كانیشدا، موجازه‌فه‌و ریسك هه‌یه‌.
وتیشی: كوردستان پێده‌نێته‌ قۆناغێكی ئاڵۆز، هه‌روه‌ك چۆن ئه‌م ناوچه‌یه‌ زۆر ئاڵۆزه‌، بۆیه‌ هیواخوازین كورد به‌سه‌لامه‌تی له‌م قۆناغه‌ نوێیه‌ ده‌ربازببێت و ئاسایش و ئارامی خه‌ڵكی كوردستان هه‌ر به‌رقه‌رار بێت، له‌به‌رژه‌وه‌ندی گشتی و له‌چوارچێوه‌یی یاسادا بێت.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
