دوێنی هەزاران خۆپیشاندەری هاووڵاتی بەغدا دژ بەقەیرانەكان و نەبوونی خزمەتگوزارییەكان لەگۆڕەپانی تەحریر خۆپیشاندانێكی فراوانی جەماوەرییان رێكخست و چەندین دروشم و داواكاری كەپەیوەست بوون بەگەندەڵی و فەرامۆشكردنی ژیانی خەڵك و بەهەدەردانی سامانی گشتی بەرزكرابوونەوە.
لەیەكێك لەدروشمەكاندا نووسرابوو" داعش لەمنداڵدانی ئێوەوە لەدایكبوو" لەیەكێك لەدروشمەكانی دیكەدا هاتبوو" لەهەڵبژاردنەكانی داهاتوودا لەشفرۆشەكان هەڵدەبژێرم، چونكی كوڕەكانمان تاقیكردووەتەوە" ئەمەو دەیان دروشمی دیكە كەگوزارشتبوون لەبێزاری و ئەو نادادی و فەسادەی هەموو قوژبنێكی عێراقی گرتووەتەوەو تیایدا لەسێبەریدا دەیان گرووپی مافیای سیاسی و ئابووری و سەربازی دروستبوون.
بەپێی گوتەی چاودێرانی سیاسی بازنەی ئەو ناڕەزایەتییانە پەلدەكێشێت بۆشارەكانی دیكەش و نائارامی و گرژی دێنێت و حكومەتی عێراق ناچار بەهەندێك بڕیار دەكات.
