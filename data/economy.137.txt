محه‌مه‌د حسێن له‌ زه‌ڕه‌نگه‌ری‌ نیاز له‌ سلێمانی‌ به‌خه‌ندانی‌ راگه‌یاند "ئه‌مڕۆ نرخی‌ مسقاڵێك زێڕی‌ عه‌یاره‌ 18 به‌ 192 هه‌زار دیناره‌، مسقاڵێك زێڕی‌ عه‌یاره‌ 21 به‌ 223 هه‌زار دیناره‌، یه‌ك لیره‌ش به‌ 263 دۆلاره‌".
ئه‌وه‌ له‌كاتێكدایه‌ دوێنێ مسقاڵێك زێڕی‌ عه‌یاره‌ 21 به‌ 222 هه‌زار دیناربوو‌، یه‌ك لیره‌ش به‌ 262 دۆلار بوو.
نرخی‌ زێڕ مانگی‌ رابردوو به‌ڕێژه‌ی‌ له‌سه‌دا شه‌ش دابه‌زینی‌ به‌خۆوه‌ بینی‌، به‌ڵام له‌سه‌ره‌تای‌ ئه‌م مانگه‌وه‌ به‌ڕێژه‌ی‌ 2.4 به‌رزبووه‌ته‌وه‌، ئه‌وه‌ش به‌هۆی‌ كه‌مبونه‌وه‌ی‌ پێشبینییه‌كان سه‌باره‌ت به‌ هه‌ڵگرتنی‌ ڕێژه‌ی‌ سود له‌ئه‌مه‌ریكا له‌كاتێكی‌ نزیكدا، به‌پێی سكای‌ نیوز.
