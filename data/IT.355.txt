بێگومان وێبگه‌ڕی گوگڵ كرۆم كه‌ كۆمپانیای گوگڵ له ‌ساڵی 2008ه‌وه‌ به‌رهه‌می هێناوه‌، به‌ تێپه‌ڕبونی كات، پێشكه‌وتنی به‌رچاوو زیادبوونی تایبه‌تمه‌ندی گرنگی به‌خۆوه‌ بینیوه‌ و له‌ئێستادا به‌ربڵاوترین و خێراترین وێبگه‌ڕه‌ له‌ جیهاندا.
جاری وا هه‌یه‌ هاوڕێیه‌ك یان هاوكارێكت هه‌رچه‌نده‌ خۆی لاپتۆپی هه‌یه‌ داوات لێده‌كات كه‌ لاپتۆپه‌كه‌ی پێ بده‌یت تا ئینته‌رنێت به‌تایبه‌ت وێبگه‌ڕه‌كه‌ت به‌كاربهێنێت، چونكه‌ ده‌یه‌وێت به‌خێراترین شێوه ‌و كه‌مترین ماوه‌ سود له‌و زیادكراو و ماڵپه‌ڕه‌ خه‌زنكراوانه‌ ببینێت كه‌ تۆ به‌ ماوه‌یه‌كی زۆر سه‌یڤت كردون، به‌ڵام تۆ له‌به‌ر سه‌رقاڵیت یان ترسی ئه‌وه‌ی كه‌ پاسۆردێكی خه‌زنكراوت بكه‌وێته‌ به‌رده‌ستی، داواكارییه‌كه‌ی ره‌تده‌كه‌یته‌وه‌.
سه‌ره‌تا كرۆمه‌كه‌ت بكه‌ره‌وه ‌و دواتر به‌ جیمه‌یڵه‌كه‌ته‌وه‌ كۆنێكتی بكه‌.
پاشان كلیك له‌سه‌ر ناوه‌كه‌ت بكه‌ كه‌ ده‌كه‌وێته‌ به‌شی سه‌ره‌وه‌ی لای راست.
پاشان كلیك له‌سه‌ر switch person بكه‌.
له‌م كاته‌دا ویندۆیه‌كت بۆ ده‌كاته‌وه‌ و داوات لێده‌كات جیمه‌یڵ و پاسۆرد داخڵ بكه‌یت.
له‌م كاته‌دا جیمه‌یڵ و پاسپۆردێكی جیا له‌وه‌ی خۆت بۆ نمونه‌ هی ئه‌و هاوڕێیه‌ت داخڵ بكه‌.
پاشان سه‌رجه‌م ئه‌و داتایانه‌ی له‌ وێبگه‌ڕه‌كه‌ت داخڵت كردوون و به‌ جیمه‌یڵه‌كه‌ته‌وه‌ به‌سراونه‌ته‌وه‌، كۆپی بكه‌ بۆ وێبگه‌ڕه‌ی به‌ ئه‌كاونته‌كه‌ی ئه‌وه‌وه‌ به‌ستراوه‌ته‌وه‌.
دواتر ئه‌و له‌سه‌ر كۆمپیوته‌ره‌كه‌ی خۆی ده‌توانێت بیكاته‌وه‌ و به‌ ئاره‌زوی خۆشی زیاد و كه‌م و ده‌ستكاری بكات.
هه‌روه‌ها تۆش ئه‌گه‌ر پاسۆردی ئه‌و جیمه‌یڵه‌ت لا بێت، ده‌توانێت هه‌موو كارێكی تێدا بكه‌یت بۆ نموونه‌ ئه‌گه‌ر ماڵپه‌ڕێكی نوێ بخه‌یته‌ لیستی دڵخوازه‌كانته‌وه‌ له‌لای ئه‌ویش زیاد ده‌بێت، خۆئه‌گه‌ر بیشی سایته‌وه‌ له‌لای ئه‌ویش نامێنێت.
ئه‌ویش ده‌توانێت هه‌مان كار بكات.
به‌ڵام هاوكات ئه‌و ده‌توانێت پاسۆرده‌كه‌ی بگۆڕێت بۆ ئه‌وه‌ی هیچ په‌یوه‌ندییه‌ك له‌نێوان دوو لاپتۆپه‌كه‌دا نه‌مێنێت.
رێگه‌یه‌كی تریش هه‌یه‌.
ئه‌ویش دروستكردنی جیمه‌یڵێكی هاوبه‌شه‌ له‌نێوان دوو كه‌س یان زیاتردا.
ئه‌وكاته‌ هه‌ر گۆڕانكارییه‌ك له ‌یه‌كێك له‌و كرۆمه‌دا ئه‌نجامبدرێت كه‌ ئه‌و جیمه‌یڵه‌ی پێوه‌به‌ستراوه‌، یه‌كسه‌ر له ‌كرۆمی سه‌رجه‌م ئه‌و كۆمپیوته‌رانه‌دا ئه‌نجامده‌درێت كه‌ پێوه‌ی به‌ستراون ته‌نانه‌ت ئه‌گه‌ر ژماره‌ی كۆمپیوته‌ره‌كانیش هه‌زاران بن، به‌ڵام زۆر پێویسته‌ ئه‌م په‌یوه‌ندییه‌ ته‌نیا له‌نێوان ئه‌و هاوڕێ و هاوكارانه‌دا هه‌بن كه‌ متمانه‌ی ته‌واویان به‌ یه‌ك هه‌یه،‌ چونكه‌ ئه‌م تایبه‌تمه‌ندییه‌ هه‌رچه‌نده‌ كاتێكی زۆر بۆ به‌كارهێنه‌رانی كرۆم ده‌گێڕێته‌وه ‌و ئاسانكارییه‌كی زۆر ده‌كات، رێگایه‌كیشه‌ بۆ سیخوڕیكردن به‌سه‌ر یه‌كترو هاككردن.
