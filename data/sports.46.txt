 یانەی نیوكاسڵ یونایتدی ئینگلیزی ویستی خۆی نیشانداوە بۆ گواستنەوەی ئیكاركاسیاسی گۆڵچی ئیسپانی لەمیركاتۆی زستانەی داهاتوو، كاسیاس لەئێستادا و لەریزی یانەی پۆرتۆی پورتوگالی بە بارودۆخێكی باشدا تێ ناپەرێت ئەوەش وای لێ كردووە بیر لە رۆیشتن بكاتەوە لەریزەكانی ئەو یانە گەورەیەی پورتوگال، گۆڵچیە ئەفسانەكەی پێشوی یانەی ریاڵ مەدریدی ئیسپانی كە تەمەنی 36 ساڵە چووەتە دەرەوەی پلانەكانی سێرجیۆ كۆنسیساوی راهێنەری پۆرتۆ كە ئێستا پشت بە تواناكانی خۆسیە سای گۆڵچی تەمەن 24 دەبەستێت لەیاریەكانی پۆرتۆ، رۆژنامەكانی جیهانیش ئاماژە بەنزیكبوونەوەی رۆیشتنی كاسیاس دەكەن لەپۆرتۆ بەهۆی خراپی پەیوەندی ئەو گۆڵچیە لەگەڵ راهێنەرەكەی لەهەمان كاتدا بەهۆی ویستی یانەكەی لەگەرانەوەی ئەو برە مووچە زۆرەی كاسیاس بۆ گەنجینەكەی كە دەگاتە 5 ملیۆن پاوەند، پێدەچێت كاروانی داهاتوی كاسیاس لەپریمەرلیگ بێت و بەدیاریكراوی لەدەرگای یانەی نیوكاسڵ یونایتدەوە تا لەژێر سەرپەرشتی رافائیل بینیتزی راهێنەر یاری بكات، جێی باسكردنە: ئیكار كاسیاس لەهاوینی ساڵی 2015 و دوای كاروانێكی گەورە لەگەڵ یانەی ریاڵ مەدرید پەیوەندی بەیانەی پۆرتۆی پورتوگالیەوە كرد.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
