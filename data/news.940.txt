لە مامەڵەکانی سەر لەبەیانی رۆژی هەینی 3ی حوزەیرانی 2016 بەرمیلێک نەوتی برێنت بە 50.17 دۆلار مامەڵەی پێوەکرا، لە هەمان کاتدا نرخی نەوتی تەکساسی ئەمریکیش بەرزبووەتەوە بۆ 49.27 دۆلار.
بەپێی داتاکانی کارگێڕی زانیاری وزەی ئەمریکا کە رۆژی پێنچ شەممە 2-6-2016 بڵاوبوونەتەوە، یەدەکی نەوتی سووتەمەنی عەمبارکراوی ئەمریکا لە حەفتەی رابردوو بە قەبارەی 1،4 ملیۆن بەرمیل کەمبووەتەوە، سەرەڕای ئەوەی ئەم کەمبوونەوە کەمترە لە پێشبینیەکانی شرۆڤەکاران، بەڵام لە قازانجی بازاڕی جیهانی نەوتدا شکاوەتەو و نرخی نەوتی لە ئاستەکانی 50 دۆلاردا هێشتوەتەوە.
