هەرچەندە توركیا هەر هەنگاوێكی‌ لەو شێوەیەی‌ بەهێڵی‌ سور ناوبردبوو، شەڕڤانانی‌ ئەنجومەنی سەربازی مەنبەج، بەئاوی‌ فورتدا پەڕینەوە بۆ دیوی‌ شارۆچكەی مەنبەج.
ئاژانسی هاوار نیوز بڵاویكردۆتەوە كە شەڕڤانان گەیشتوونەتە چیاكانی دەوروبەری پردی قەرەقوزاق كە پێشتر لەلایەن چەكدارە تیرۆریستەكانی داعشەوە تەقێنرابوویەوە.
بەوتەی شەڕڤانێكی بەشداربوو لە ئۆپراسیۆنەكەدا، لەگەڵ هاوڕێكانی لەڕێی‌ بەلەمەوە لەدیوی‌ كانتۆنی‌ كۆبانێ‌ لەرۆژئاوای‌ كوردستانەوە لەئاوەكە پەڕینەوە بەرەو دیوی‌ مەنبەج و دوای شەڕێكی سەخت، تیرۆریستانی داعش لەو ناوچەیە هەڵاتوون و ژمارەیەكیشیان كوژراون.
لەلایەكی دیكەوە بەرپرسێكی سەربازی ئەمریكا ئاماژەی بۆ ئەوە كردووە كە هێزەكانی یەپەگە تەنها هاوكاری ئۆپەراسیۆنەكە دەكەن و ناچنە ناو شارەكەوە.
جێی ئاماژەیە مەنبەج، سەر بە پارێزگای حەلەبە‌و دووەم گەورەترین شارۆچكەی سوریایە، لەسەر رێگای نێودەوڵەتییە كە شاری حەلەب‌ و كانتۆنی كۆبانێ‌ و پارێزگای رەققەو حەسەكە پێكەوە دەبەستێتەوە.
