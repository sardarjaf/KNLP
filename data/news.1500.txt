نرخی نەوت بە گەیشتنی بە 47 دۆلار گەیشتە لووتکەی نرخەکەی لەمساڵدا، بەڵام ماوەیەكی كەم بەم نرخە مامەڵەی پێوەكراوە و جارێكی دیكە بۆ خوار 47 دۆلار دابەزییەوە.
نرخی نەوت لە دوا مامەڵەکانی رۆژی رابردوودا بەرزبووەوە، لەگەڵ کرانەوەی بازاڕەکان بەهای ئەو کاڵا ستراتیژییە درێژەی بە بەرزبوونەوەکەیدا و ئاستی 46 دۆلاری تێپەڕاند، پاشان زیاتر بەرزبووەوە و 47 دۆلاریشی تێپەڕاند.
بەرزبوونەوەی نرخی نەوت لە دوا مامەڵەکاندا پاڵپشتە بە بەرزبوونەوەی ئاستی متمانەی وەبەرهێنەران، هاوکات دابەزینی بەهای دۆلار لە بازاڕەکانی جیهان کاریگەری ئەرێنی لەسەر بەهای ئەو کاڵا بە نرخە دروستکردووە.
