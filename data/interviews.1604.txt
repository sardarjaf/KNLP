داهاتوو نوێگه‌ری هاوشان داهێنان , داهێنان تواناوئه‌ركی تاكه‌ به‌ڵام كۆیی سامانی ڕابردوویی پێویسته‌.ئه‌ركی ڕۆشنبیریمان قورسترین ئه‌ركه‌,خۆبه‌خاوه‌نزانینه‌وله‌ملوئه‌ستۆته‌,سامانی ڕۆشنبیریمان هه‌وڵدان و بنیاتنانی داهاتووه‌,ئه‌ركی قورسی ڕۆشنبیری كورد ملدانه‌ به‌ره‌و (شۆڕشی ڕۆشنبیری) ده‌رچوونه‌ نه‌ك له‌چه‌قبه‌ستوویی وبه‌ڵكو ده‌رپه‌ڕینه‌ له‌سستی ڕۆشنبیریمان,دۆخی وڕێنه‌ی ڕۆشنبیری كوردی, دۆخی كاوێژی ڕۆشنبیری كوردی, دۆخی بێسه‌روبه‌ری ڕۆشنبیری كوردی له‌ئێستادا.سستی كه‌سانێك و بێخه‌می كه‌سانێك و خۆكڕكردنی كه‌سانێك له‌م دۆخه‌ی ئێستایی ڕۆشنبیری كوردی سوودی بۆ چه‌ند كه‌سانێك به‌رده‌وامی دانه‌ به‌خۆیان و به‌وڕێنه‌ و كاوێژیان.
ڕۆشنبیری كوردی له‌(باباتاهیری عۆریان) ه‌وه‌ تاكو ئێستا پێوستی به‌(غه‌ربیله‌) بۆ (سافی و به‌قه‌در) بۆ بنیاتنانی بناغه‌ی كۆنكریتی كه‌لتوورمان پاراستنی له‌ نه‌خۆشی دووباره‌و كاوێژوو وڕێنه‌و ئاڕاسته‌كردنی به‌ره‌وداهاتوو وه‌كو پردێكی ڕۆشنبیری په‌ڕینه‌و بۆدونیایی ده‌ره‌وه‌و خۆناساندن و خۆبه‌ده‌ر خستن.
په‌نجه‌كان ساردن قه‌ڵه‌مه‌كان سستن كاغه‌زه‌كان كۆنن هه‌موویان پێویستیان به‌چاره‌سه‌ر هه‌یه‌ بۆ خوڵقاندنی (خوڵقان) .
مه‌نجه‌ڵی ڕۆشنبیری كوردی بڵقه‌بڵقی كه‌مه‌ دره‌نگ دێته‌ كوڵان,ئه‌ركی ڕۆشنبیری كورد گه‌یاندنی به‌ (سه‌د پله‌ی فه‌هره‌نهایه‌تیه‌).سه‌رده‌می ئێستایی (عه‌وله‌مه‌و ته‌كنۆڵۆجیا) به‌هه‌وڵی تاكه‌كه‌س زه‌حمه‌ت نیه‌ به‌ڵام پڕۆژه‌وبه‌رنامه‌و هه‌ره‌وه‌زی ده‌وێت, هه‌وڵی بێمنه‌تانه‌ ناوێ‌ خۆڕازیكردنی به‌رامبه‌ر,ڕوئیاو تێڕوانینی سه‌رده‌می جیهانی.
دۆزینه‌وه‌ی ڕێگایی نوێ‌ , ده‌ستنیشانكردنی كه‌لێنه‌كان,دیاریكردنی ئامانجه‌كان,نووسین بۆ ده‌ره‌وه‌ی بازنه‌ی ڕۆشنبیری كوردی.ئایا ڕۆشنبیری كوردی خۆیی نزیك یان چووه‌ته‌ ناو بازنه‌ی (ڕۆشنبیری جیهانی) گرنگترین شت ڕۆشنبیری جیهانی سوود له‌ ڕۆشنبیری كوردی وه‌رده‌گرێت یانیش ڕۆشنبیری كوردی چ سوودێكی به‌ ڕۆشنبیری جیهانی گه‌یاندووه‌,زۆر مه‌به‌ستمه‌ بڵێم ڕۆشنبیری كوردی توانیویه‌تی وه‌ك (كه‌لتووری كوردی) خۆیی قیت كاته‌وه‌ له‌ناو ئه‌وه‌ كه‌لتووره‌ جیاوازانه‌ی جیهان و ڕۆشنبیره‌ زه‌به‌لاحانه‌ی دونیا.ڕۆشنبیری كوردی چه‌ند هه‌وڵی داوه‌ كه‌لتوور بخوڵقێنێ‌ بۆ كۆمه‌ڵگایی كوردی یان چه‌ند پێی كراوه‌ یانیش له‌ خه‌می ئه‌وه‌ دابووه‌.نووسه‌ران و ڕۆشنبیران وئه‌دیبان و رووناكبیرانی كورد له‌سه‌ریانه‌:
