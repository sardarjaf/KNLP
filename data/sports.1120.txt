دوای ئەوەی ماڵئاواییمان لەساڵی 2011 كرد، كە لەم ساڵەدا چەندین ڕووداوی وەرزشی گرنگمان بەدەستهێنا لەهەمان كاتدا چەندین ڕووداوی وەرزشی دڵتەزێن هەبوو، بەپێویستمان زانی گرنكترین ڕووداوەكانی وەرزشی ساڵی 2011 بخەینە بەردەستی خوێنەران لەسەر ئاستی خولەكانی كوردستان و عێراق و دەرەوەی عێراق، كە تایبەت دەبێت بەیانەكانی كوردستان.
* یانەی هەولێر بۆ یەكەم جار لەمێژووی خۆیدا گەیشتە چوارگۆشەی زێڕینی جامی یەكێتی ئاسیا بۆ تۆپی پێ.
* یانەی دهۆك بۆ تۆپی پێ بۆ یەكەم جار لەمێژووی خۆیدا گەیشتە قۆناغی هەشتەمی جامی یەكێتی ئاسیا بۆ تۆپی پێ.
* تیپی لاوانی دووز بووە پاڵەوانی خولی پلە نایابەكانی كوردستان بۆ تۆپی دەست لەسەر ئاستی لاوان.
* یاریزانی تازەپێگەیشتووانی یانەی هەولێر و هەڵبژاردەی عێراق عەبدولكەریم هاشم سێ ملوانكەی زێڕی لەپاڵەوانێتی ئاسیا بۆ بەرزكردنەوەی قورسایی بەدەستهێنا.
* تیپی گۆڕەپان و مەیدانی هەولێر بووە پاڵەوانی یانەكانی شاری هەولێر بۆ گۆڕەپان و مەیدان لەسەر ئاستی كچان.
* هەڵبژاردەی گۆڕەپان و مەیدانی هەولێر پلەی سێیەمی لەپاڵەوانێتی پارێزگاكانی عێراق بۆ گۆڕەپان و مەیدان لەسەر ئاستی كچان بەدەستهێنا.
