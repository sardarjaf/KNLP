چه‌ن سه‌یره‌ ، زۆر جار چه‌ن ساڵێكی هه‌وڵ و ته‌قه‌لان بۆ هێنانه‌دی مه‌رامێكی سیاسی گه‌وره‌، له‌ ڕێی كارێكی بچوك و كه‌م خایه‌نه‌وه‌ یه‌ته‌ دی و له‌ كۆڵ مه‌شه‌قه‌تی هێنانه‌ دی ئه‌و مه‌رامه‌ ده‌بینه‌وه‌ … بۆ نمونه‌ كاتێك سه‌ربه‌خۆیی كوردستان ئه‌به‌سترێته‌وه‌ به‌ ده‌رچونه‌وه‌ی (مالكی ) بۆ پۆستی سه‌رەک وه‌زیرانی عێراق، ئه‌مه‌ خۆی له‌ خۆیا بیتاقه‌كه‌و ده‌ست كه‌م كه‌س و میلله‌ت ئه‌كه‌وێت كه‌ خۆش به‌ختانه‌ زۆر به‌ ئاسانی و به‌ ( چه‌قه‌نه‌یه‌ك ) ده‌ست ئێمه‌ ئه‌كه‌وێت، ئه‌ویش به‌ هۆی ئه‌وه‌ی كه‌ له‌ سه‌ر وه‌عدی سه‌رۆكی بنه‌ماڵه‌ گه‌ر مالكی ببێته‌وه‌ به‌ سه‌رۆك وه‌زیران ئه‌وا یه‌كسه‌ر بێ قه‌یدو شه‌رت هه‌رێمی كوردستان سه‌ربه‌خۆیی ئیعللان ئه‌كاو له‌ وه‌ به‌ دواوه‌ ئه‌بێت په‌پاسه‌پۆرتی كوردی هاتو چۆبكه‌ین جا ئێمه‌ كه‌ نزیك بوینه‌ته‌وه‌ له‌ (ڕه‌مه‌زان) هه‌قی خۆیه‌تی وه‌زاره‌تی ئه‌وقاف ئیرشاداتی تایبه‌تی بۆ مزگه‌وته‌كان بنێرێت كه‌ له‌ نوێژی رۆژانی جومعه‌و پاشان جه‌ژن، هه‌مو دوعا بكه‌ین كه‌ یاڕه‌بی كاكه‌ مالكی سه‌رخه‌یت و كورسی سه‌رۆك وه‌زیران حاسڵ بكات خوا نه‌كردوه‌ گه‌ر ئه‌وزاته‌ (F16 ) ‌ه كانیشی به‌ كارهێنا ئه‌وا ئه‌توانین ئه‌و نه‌وته‌ی كه‌ ئه‌درێت به‌ توركیا تۆزێكی لێ زیا كه‌ین و له‌ بری ئه‌و زیایه‌یه‌ (دیفاعاتی جه‌وی) وه‌ربگرینو به‌رگری له‌ ئاسمانی بێ غه‌ل وغه‌شی هه‌رێم بكه‌ین، ئه‌شكرێت له‌ نوێژی جومعه‌یا ئه‌و ئایه‌ت و حه‌دیسانه‌ بهێنرێنه‌وه‌ به‌ نمونه‌ كه‌ نزیكه‌ له‌ جه‌نابی مالكی یه‌وه‌ وه‌ك (مالكی یوم الدین) به‌مه‌یش هه‌م خزمه‌ت به‌ دینه‌كه‌و هه‌م خزمه‌ت به‌ مه‌سه‌له‌ قه‌ومییه‌كه‌ ئه‌كه‌ین كه‌ هێنانه‌ دی ده‌وڵه‌تی سه‌ربه‌خۆی كوردستانه‌ له‌ سه‌ر ده‌ستی نه‌یارێكی سه‌ر سه‌ختی خودی هه‌رێم و بودجه‌ی هه‌رێم هه‌ر له‌م بواره‌یش دا جێی خۆیه‌تی كه‌ جه‌ند گۆرانییه‌ك به‌ شانو باڵی (مالكی) یا هه‌ڵبه‌ین به‌ تایبه‌تی له‌ لایه‌ن ئه‌وانه‌ی كه‌ زوزو خه‌ڵاتی پارتی وه‌رده‌گرن …
