 لەتازەترین ریزبەندی ئاستی كورانی یاریزانانی تێنسی سەرزەوی جیهان هیچ گۆرانكاریەك لە 10 یەكەمەكە روی نەداوە، رافائیل نادالی ئیسپانی كە خاوەنی 10 هەزار و 645 خاڵە لەپێشەنگی ریزبەندیەكە مایەوە و ئەم وەرزەش هەر لە پێشەنگیدا كۆتایی پێ دەهێنێت، دوای ئەو رۆجێر فێدرێری سویسری دێت لەپلەی دووەم بە 9 هەزار و 5 خاڵ، ئەلیكسەندەر زڤیریڤی ئەڵمانیش بە 4 هەزار و 410 خاڵ لەپلەی سێیەمدایە و ئامانجیەتی تا كۆتایی ئەم وەرزە لەو پێگەیە بمێنێتەوە ئەویش لەرێگەی بەشداریكردنی لەدوا پاڵەوانێتی ئەم وەرزە كە لەلەندەنی پایتەختی بەریتانیا بەرێوە دەچێت، لەپلەی چوارەمیشدا دۆمەنیك تیمی نەمساوی دێت و مارین سیلیچی كرواتیش پلەی پێنجەمی گرتووە، پلەكانی شەشەم و حەوتەمیش بۆ گریگۆر دیمترۆڤی بولگاری و ستانسیلاس ڤاڤرینكای سویسری مایەوە، هەریەكە لە دیڤید گۆڤینی بەلجیكی و جاك سۆكی ئەمریكی و پابلۆ كارینۆی ئیسپانی لەپلەكانی هەشتەم و نۆیەم و دەیەم دەبینرێن.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
