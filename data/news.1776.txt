هێلاری كلنتۆن كاندیدی دیموكرات خوازەكان بۆ پۆستی سەرۆكایەتی ئەمریكا بەكارێكی ئاسایی دەزانێت كەسێكی مسوڵمان ببێتە سەرۆكی ئەو وڵاتە.
كلنتۆن بۆ پاڵپشتی لەوەڵامەكەی ئاماژەی بەبەشێك لەماددەی شەش لەدەستووری ئەمریكا كردووە كە تیایدا هاتووە (بەهیچ شێوەیەك ناكرێت ئایین بكرێتە پێوەرو هەڵسەنگاندن بۆ وەرگرتنی هەر پۆستێكی فەرمی یان بەرپرسیارێتێكی گشتی لە ئەمریكا لەلایەن هەر كەسێكەوە بێت).
بەوەڵامی ئەو پرسیارەش هێلاری كلنتۆن ئەو تەوقەی شكاند كە كاندیدانی تری سەرۆكایەتی ئەمریكا خۆیان لێ بەدوور دەگرت و نەیاندەویست وەڵامی بدەنەوە.
پێشتریش بن كارسۆن یەكێك لە كاندیدانی كۆماریخوازەكان بۆ پۆستی سەرۆكایەتی ئەمریكا لە وەڵامی هەمان پرسیاردا كە ئایا دەكرێت مسوڵمانێك ببێتە سەرۆكی ئەو وڵاتە وتبووی: "بە هیچ شێوەیەك پشتیوانی لەوە ناكات مسوڵمانێك سەرۆكایەتی گەلی ئەمریكا بكات، ئەمریكا كێشەی زۆری لەگەڵ موسڵماناندا هەیە و دەستووریش رێگە بەو كارە نادات".
