پارێزگای دیالە مەعاز تەمیمی لە كۆنگرەیەكی رۆژنامەوانیدا باسی لە زیانەكانی تەقینەوەكەی ناحیەی خان بەنی سەعد كرد و رایگەیاند: لەو تەقینەوەیەدا، (120) كەس گیانیان لەدەستداوە و (136) كەسی دیكەش بریندار بوون و هەندێكی دیكەش كە نازانرێت ژمارەیان چەندە، بوون بە ژێر داروپەردووی بینا رووخاوەكانەوە و چارەنووسیان نادیارە.
هەر لە كۆنگرە رۆژنامەوانەیەكەدا بەڕێوەبەری پۆلیسی دیالە ئاشكرایكرد، تەقینەوەكە بەهۆی بارەهەڵگرێكی بۆمبرێژكراوەوە بووە كە زیاد لە (3) تۆن مادەی سی فۆر (C4)ی تێدابووە.
