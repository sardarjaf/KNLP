 راپۆرتە رۆژنامەوانییەكان ئاشكرایانكرد: خۆزیە مۆرینهۆی راهێنەری یانەی مانچستەریونایتدی ئینگلیزی گرنگی بەتواناكانی یاریزانێكی لاوی یانەی ڤالانسیا دەدات، لەو بارەیەوە پێگەی كاڵچۆ میركاتۆی ئیتاڵی بڵاویكردەوە: مۆرینهۆی راهێنەری پورتوگالی بیرۆكەی گواستنەوەی ئیڤان پیریسیچی كرواتی و یاریزانی ئینتەرمیلانی لەبیركردووە و سەرنجەكانی لەسەر كارلۆس سۆلێری تەمەن 20 ساڵ و یاریزانی لاوی یانەی ڤالانسیای ئیسپانی كۆكردۆتەوە و بەنیازە داوایەكی پێشكەش بكات تا گرێبەستی لەگەڵ ئیمزا بكات، ئەو سەرچاوەیە دووپاتیكردەوە: مۆرینیهۆ ئامادەیی نیشانداوە داوایەك بەبڕی 40 ملیۆن یۆرۆ بخاتە بەردەم یانەی ڤالانسیا تا لەمیركاتۆی زستانەی داهاتوو دەستەبەرداری تواناكانی سۆلێری لاو ببن لەبەرژەوەندی یانە ئینگلیزیەكە، هاوینی رابردوو مۆرینهۆ هەوڵی زۆری دا گرێبەست لەگەڵ ئیڤان پیریسیچی كرواتی ئیمزابكات، بەڵام سەركەوتو نەبوو و بۆ قەرەبووكردنەوەی ئەو شكستە ئێستا كار بۆ گواستنەوەی كارلۆس سۆلێر دەكات.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
