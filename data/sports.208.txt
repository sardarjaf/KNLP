 دوای بردنەوە گەورەكەی شەوی رابردوی لەبەرامبەر سێڵتیكی سكۆتلەندی بە 7 گۆڵ بەرامبەر بە گۆڵێك لەجەولەی پێنجەمی چامپیۆنس لیگ یانەی پاریس سان جێرمانی فەرەنسی چەند ژمارەیەكی پێوانەیی تۆماركرد، رۆژنامەی لیكیپی فەرەنسی چەند دەستكەوتێكی یانە پاریسیەكەی بڵاوكردەوە: كە بۆ یەكەمجار لەمێژوویدا بەجیاوازی 6 گۆڵ بردنەوە لەپاڵەوانێتییە ئەوروپیەكان تۆمار دەكات، هەروەها بۆ جاری دووەم 7 جار  تۆڕی گۆڵی یانەی ركابەری دەهەژێنێت دوای ئەوەی لەساڵی 2000 بە 7 گۆڵ بەرامبەر بە 2 گۆڵ لەیانەی رۆزنبێرگی نەرویجی بردەوە، هەورەها یانە پاریسیەكە ژمارەیەكی تری شكاند وەك خاوەن زۆرترین گۆڵ لەقۆناغی كۆمەڵەكان بەجۆرێك ئەو یانەیە لە 5 جەولە 24 گۆڵی تۆماركردووە و پێش بوروسیا دۆرتمۆند كەوت كە وەرزی رابردوو 21 گۆڵی تۆماركرد، یانەكەی پێشەنگی لیگا وەن بەدرێژایی 13 یاری بەدوای یەك پارێزگاری لەخاوێنی تۆمارەكەی كرد بەبێ شكست بە 10 بردنەوە و 3 یەكسان بوون، لیكیپ تیشكی خستۆتەسەر دەستكەوتی ئەستێرەكانی ئەو یانەیە بەجۆرێك ئاماژەی بەوەداوە نەیمار گۆڵەكانی بۆ 6 گۆڵ بەرزكردۆتەوە و بووەتە چوارەم یاریزان لەمێژووی خولەكە لە 5 یاری یەكەم گۆڵ تۆمار دەكات، هەرچی ئیدینسۆن كاڤانیە گۆڵەكانی لەم وەرزە گەیاندە 21 گۆڵ و بووە باشترین گۆڵكار لەنێو 5 خولە گەورەكەی ئەوروپا، كیلیان مباپێش كە گۆڵی چوارەمی تۆماركرد بووە بچوكترین یاریزان لەمێژووی خولەكە 9 گۆڵ لەتەمەن 18 ساڵ و 11 مانگیدا تۆمار دەكات.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
