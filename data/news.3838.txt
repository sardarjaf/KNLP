رەھێڵ بەھۆی ھەژاری خێزانەکەیەوە لە تەمەنی ١٦ ساڵیدا لەخوێندن دوردەکەوێتەوە و پەنا بۆ کارکردن دەبات، خاوەنکارێکیشی دەستدرێژی سێکسی دەکاتەسەری و وردەکاری بەسەرھاتەکەشی بۆ پۆلیس و دادگا ئاشکرادەکات.
رەھێڵ تەمەنی ١٦ساڵە و دانیشتووی شاری سلێمانییە و خوێندکاری قۆناغی ئامادەییە، کە بەھۆی ھەژارییەوە ناتوانێت خوێندنەکەی تەواوبکات و پەنا بۆ کارکردن دەبات، رەھێڵ خێزانەکەی لەپێنج کەس پێکدێت، باوکی رەھێڵ کەمئەندامی سەنگەرەو ناتوانێ ھیچ ئیشێک بکات و موچەکەشی کەمە و دایکیشی ژنی ماڵەوەیە و ھیچ ئیشێکی نییە، رۆژ بەرۆژ باری داراییان خراپتردەبێت، بۆیە رەھێڵ ھەست بە بەرپرسیارێتی دەکات و واز لەخوێند دەھێنێت بەدوای ئیشدا دەگەڕێت، بەڵام بەھۆی ئەوەی تۆزێک کێشی زۆرە ناتوانێت ھەموو کارێکی قورس بکات، تاوەکو لەدوکانێکی فیتەری ئیشی دەست دەکەوێت و دوای ماوەیەک خاوەنکارەکەی لەکارەکەی دەری دەکات، بەپاساوی ئەوەی ناتوانێت فێرببێت.
تارۆژێک بەلای دوکانێکی پیتزا دەڕوات و لەسەر دوکانەکە نوسراوە پێویستمان بەکارمەندە بەو مەرجەی لە٧ بەیانی تا ١٢ شەو کار بکات، رەھێڵ خۆی دەکات بەدوکانەکەدا و دەڵێت من ئامادەم کارتان بۆ بکەم، بۆیە خاوەنی دوکانەکە کە کوڕێکی تەمەن ٢٧ ساڵە و ناوی ھەرێزە رازی دەبێت، کە رۆژانەکەی ١٢ ھەزار دینارە لەگەڵ سێ ژەم نانخواردن، دوای ھەفتەیەک ھەرێز بیانوی پێدەگرێت و دەڵێت تۆ ئیش کەرنیت و دەرت دەکەم، بەڵام رەھێڵ زۆری پێ ناخۆشە و زۆری لێیدەپاڕێتەوە کەدەری نەکات، بەڵام ھەرێز ئەم ھەلە دەقۆزێتەوە و دەڵێت بەمەرجێک لەکارەکە دەرتناکەم کە سێکسم لەگەڵ بکەیت، یەکەمجار رەھێڵ رازی نابێت و زۆرشتەکەی بەلاوە قورسە و تەنانەت زۆر دەگری و لێیدەپاڕێتەوە، بەڵام ھەرێز دەڵێ ئەگەر بەمەرجەکەم رازی نابیت ھەر ئێستا بڕۆ و لێرە نەتبینمەوە جاێکی تر.
رەھێڵ بەناچاری رازی دەبێت و ھەرێز دەستدرێژی سێکسی دەکاتەسەری، بەڵام رەھێڵ توشی خوێنبەربوون دەبێت و دەستبەجێ دەبورێتەوە، ھەرێزیش زۆر دەترسێ لەو دۆخە و دەیبات بۆ نەخۆشخانە، بەڵام لەبەردەم نەخۆشخانەکەدا فڕێیدەدات و جێی دەھێڵێت تا دواتر رەھێڵ لەناو نەخۆشخانەدا ھۆشی دێتەوە و راستییەکە بۆ پۆلیس و پزیشکەکان باسدەکات.
بەبڕیاری دادوەری لێکۆڵینەوە فەرمانی دەستگیرکردن بۆ ھەرێز دەردەچێت و دەستگیردەکرێت، بەڵام ھەرێز لەوتەکانیدا دەڵێت گوایە رەھێڵ بەرەزامەندی خۆی ئەوکارەی کردووە، ھەرێز ھەواڵەی داگای تاوانەکان دەکرێت و بەپێی ماددەی(٣٩٤/١) لەیاسای سزادانی عیراقی ماوەی ٧ساڵ زیندانی بەسەردا دەسەپێنرێت.
