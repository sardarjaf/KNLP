گواستنه‌وه‌ی ئیکه‌ر کاسیاس بۆ پۆرتۆ چیتر ته‌نها هه‌واڵی میدیاکان نیه‌ و ریاڵ مه‌درید به‌فه‌رمی رۆیشتنی ئه‌فسانه‌که‌یانی راگه‌یاند.
پاش ماوه‌یه‌کی زۆر له‌ مقۆمقۆ و ئه‌گه‌ری رۆیشتنی، سه‌ره‌نجام ئیکه‌ر ریزه‌کانی ریاڵ مه‌دریدی به‌ره‌و پۆرتوگال جێهێشت.
هه‌رچه‌نده‌ بڕیاربوو پێرێ گواستنه‌وه‌که‌ ئه‌نجام بدرێت به‌ڵام به‌هۆی کێشه‌یه‌ک له‌ نێوان ریاڵ و کاسیاسدا گواستنه‌وه‌که‌ دواکه‌وت.
به‌ڵام پرۆسه‌که‌ ده‌ستی پێکرده‌وه‌ پاش ئه‌وه‌ی ریاڵ مه‌درید ره‌زامه‌ندی نیشاندا جیاوازی موچه‌ی نێوان یانه‌ کۆنه‌که‌ و تازه‌که‌ی کاسیاس بدات که‌ هه‌شت یۆرۆیه‌ بۆ دوو ساڵ.
کاسیاس ده‌رچووی ئه‌کادیمیای ریاڵ مه‌دریده‌ و ماوه‌ی ١٦ ساڵه‌ یاریزانی تیپی یه‌که‌مه‌.
له‌و ماوه‌یه‌دا ٧٢٥ یاری ئه‌نجامداوه‌.
ناسناوی تاکه‌که‌سیەكانی كاسیاس پێنج جار باشترین گۆڵپارێزی جیهان، دوو جار باشترین گۆڵپارێزی لالیگا، یەك جار باشترین گۆڵپارێزی ئه‌ورووپا، پێنج جار له‌ پێکهاته‌ی نموونه‌یی جیهان دانراوە، یەك جار ده‌ستکێشی ئاڵتونی فیفای بەدەستهێناوە، یەك جار پێکهاته‌ی نموونه‌یی جامی جیهانی، شەش جار پێکهاته‌ی نموونه‌یی ویفا، یەك جارخه‌ڵاتی براڤۆ هەروەها ناسناو و ئاماری گشتی له‌گه‌ڵ ریاڵ مه‌درید پێنج ناسناوی خولی لالیگا، دوو ناسناوی کۆپا دێل ڕه‌ی، سێ‌ ناسناوی چامپیۆنزلیگ، چوار جامی سوپه‌ری ئیسپانیا، دوو جامی سوپه‌ری ئه‌ورووپا، یەك جامی جیهانی یانه‌کان، یەك جامی کیشوه‌ره‌کان
هەروەها ناسناوی گشتی له‌گه‌ڵ ئیسپانیا بریتیە لە یەك جامی جیهانی، دوو جار جامی نه‌ته‌وه‌کانی ئه‌ورووپا بەدەستهێناوەو سەدو شێشت و دوو یاری لەگەڵ ئیسپانیا ئەنجامداوەو تاوەكو ئێستا بەردەوامە.
