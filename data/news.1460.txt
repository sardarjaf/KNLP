به‌ره‌به‌یانی‌ ئه‌مڕۆ چوار شه‌ممه‌ 29ی‌ نیسانی‌ 2015 به‌هۆی‌ ته‌قینه‌وه‌ی‌ بۆمبێكی‌ چێنراو له‌ میحوه‌ری‌ حه‌ردانی سه‌ر به‌ ناحیه‌ی‌ سنوون، ئامر فه‌وجی‌ لیوای‌ چواری‌ سه‌ر به‌ وه‌زاره‌تی‌ پێشمه‌رگه‌ به‌ سه‌ختی‌ بریندار بوو.
غه‌یاس سورچی‌، به‌رپرسی‌ راگه‌یاندنی‌ مه‌ڵبه‌ندنی‌ یه‌كێتیی‌ نیشتیمانیی كوردستان له‌ موسڵ به‌ خه‌ندانی‌ راگه‌یاند: "به‌ره‌به‌یانی‌ ئه‌مڕۆ چوار شه‌ممه‌ له‌كاتی‌ جێبه‌جێكردنی‌ ئه‌ركی‌ خۆی‌ له‌ میحوه‌ری‌ حه‌ردانی سه‌ر به‌ ناحیه‌ی‌ سنوون عه‌قید عه‌بد ساڵح كۆله‌تی‌ ئامر فه‌وجی‌ لیوای‌ چواری‌ سه‌ر به‌ وه‌زاره‌تی‌ پێشمه‌رگه‌ به‌هۆی‌ ته‌قینه‌وه‌ی‌ مینێكی‌ چێنراوه‌وه‌ له‌سه‌ر رێگایه‌ك به‌ سه‌ختی‌ بریندار بوو".
