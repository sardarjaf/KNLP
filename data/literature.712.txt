لەسەرەتای سالانی حەفتەکان منداڵێکی بچکۆلانە بووم ، لەگەل براو خوشکەکانم لە خانوویەکی بە خشت دروستکراو  لە گەڕەکێکی هەژارنشینی پڕ لە قوڕوچلپاو دەژیاین .
نەنکم ( کەتان )ش کارەکەری ماڵە دەومەڵەکانی دەکرد، بە تەنەکە و خشت وکەرتە بلۆک ژوورێکی لە گۆشەیەکی خانوەکەمان دروست کردبوو .
وەک لەبیرم بێت پرسیارەکانم دەربارەی ماڵە دەولەمەندەکان بوو .
دەمگوت : دەبێ ڕەنگیان چۆن بێت و مندالەکانیان بەچی یاری کەن ؟ هەمیشەش خەیالم لای ئەوە بوو ڕۆژێک لە ڕۆژان نەنکم لەگەل خۆی بمبات ، بۆ ئەوەی  لە نزیکەوە  بۆنی چێشتی ناو مەنجەڵ کەم .
هەموو بەیانیانێک بەدوای نەنکم (کەتان) ڕامدەکرد و دەگریام ، دەمگوت بمبە لەگەل خۆت .
تا ڕۆژێکیان دڵی نەرمبوو پێکەوە سواری (تێمسەکانی ) شار بووین ، چووین بۆ گەڕەکی ( عەرەفە )  کە کەوتۆتە قەراخ بیرە نەوتەکانی شارەکەم .
نەنکم ژنێکی قەلە و بەخۆ بوو  کاتێ ڕێی دەکرد ئەژنۆکانی ئازاریدەدا ، من لەبەردەمی هەلبەزهەلبەز  ڕامدەکرد و دەمڕووانییە ئەو لقە دارانەی کە سێو و پرتەقالەکانیان بەسەر دیواری دەرەوەی ماڵەکان شۆڕ ببوونەوە.
نەنکم وەلامی نەدامەوە ..بەس من و براکانم ئەو خواردنانەی نەنکم بۆ مانی دەهێنایەوە ناومان نابوو (خواردنەکانی بەهەشت) ..چونکە لەمالی ئێمە بە مانگش بۆنی گۆشتمان نە دەکرد ، بە ساڵش جل و بەرگی  جوانمان نەدەپۆشی .
جەژن بەجەژن باوکم لە توانای بوو پارە کۆ بکاتەوە و کراسێکی نوێ بۆ براو خوشکەکانم بکڕێ .
من نەگبەت بووم هەرچی کراسی برا گەورەکەم هەبوو بۆیان هەلدەگرتم و دەبوایە لەبەری بکەم ، خوا خێری نەنکم ( کەتان ) بنوسێ جار جار کراسی ڕەنگینی بۆ دەهێنام .
لەبەردەم دەرگایەکی مەزن ڕاوەستاین نەنکم شارەزا بوو دەستی بە دوگمەیەکەوە نا دەرگا کرایەوە .
یەکەم جارمبوو چاوم بە حەوشە و باخچەیەکی وا فراوان بۆن خۆش بکەوێت .
چوار ئەوەندەی ماڵی ئێمە دەبوو وتم : نەنە بۆ دەرگاکەیان ئەوەندە گەورەیە ؟  وتی : کوڕم ئەوە ئۆتۆمبیلی پێ دێتە ژوورێ !
لە باخچەکەیان جۆلانەیەک دانرابوو بەپەلە ڕامکرد تا سواری جۆلانەکە بم کەچی پێم لە فریزی باخچەکە خزا و بەسەردەم کەوتم .
خەریک بوو بگریم ، کاتێ نەنکم بینی پەشیمان بوومەوە گوتم گەر بێزاری کەم جارێکیتر نامهێنێتەوە بۆ ئەم بەهەشتە !
ئێمە تەنیا ڕۆژانی جەژن دەچووین  بۆ سەیران و سواری جۆلانە دارینەکان دەبووین ، کەچی لەم ماڵە هەموو ڕۆژێک سەیرانە ..بۆیە گوتم ئەگەر بگەڕیمەوە ماڵ بەدایکم دەلێم با فیرە نوێژم بکات بەلکو خوا ئێمەش بنێرێ بۆ بەهەشت ..بەو خەیالەش نەوەستام دەمگوت مندالانی گەڕەکش فێرە نوێژ دەکەم تا ئەوانش کۆشکێکیان هەبێت وتێربن لە خواردن و میوە خۆشەکانی بەهەشت !.
لە ژێر پەنجەرەی چێشتخانەکە مەخسەلەیەکم بینی چەند پەرداخێکی شووشەیی گوڵداری لەسەر بوو .
نەنکم  دەستیکرد بە شۆرینی پەرداخەکان ، منیش  لە پەنجەرەکەوە دەمتوانی کەپرێک ببینم بە بۆڵە ترێ داپۆشرابوو ، مێزوکورسی قەفەز داری لە ژێرا بوو .
لە بیرمە دایکم دەچوو بۆ ناو زەڵکا و قامیشەلەکانی دەم خاسە هەرچی لقە قامیش و حەیزەران هەیە کۆی دەکردەوە .
پاشان بە پەنجەکانی پێی دەیچنی و حەسیری لێ دروستدەکرد ولەسەری دادەنشتینن ، سەبەتەیەکشی دروستدەکرد بۆ نانە ڕەق .
نەنکم دەرگای دۆلابێکی کردەوە پڕ بوو لە میوە و شەربەت .
ئنجا  دۆلکەیەک ئاوی ساردی دەرهێنا و پەرداخێ ئاوی ساردی خواردەوە ..نیوەی پەرداخەکەی پڕ لە ئاو کرد و دایە دەستم .
ئنجا نەنکم هەڕەشەی لێکردم وتی :  نابێت دەست لە هیچ شتێ بدەیت ..چیت ویست داوا لە من دەکەی.
ئەگەر عاقلبیت دوو چوکلێتت دەدەمێ .
ژوور بە ژوور منی لەگەل خۆی گردا ..ژووری خەوی مندالەکان پڕلە بوکەلانە و جۆرەها یاری بوو.
وتم : نەنە من تا ئێوارە لەم ژوورە یاری دەکەم و نایەمە دەرێ .
وتی : نا کوڕم نابێت تۆ دەست لەو یارییانە بدەیت .
ئەمانە هەمووی یاری کوڕە گەورەکەیانە ، دایکی بۆ یادگاری  بۆی هەلگرتوون .
وێنەکە  وەک لەزگە بە قەد دارێکەوە نووسا بوو ، کوڕەکە فانیلەیەکی شینی خەت سپی لەبەردابوو .
هاتە یادم هەمان کراس بوو براکەم لەبەری کردبوو بۆ ڕۆژی جەژن .
پێکەنیم .. بۆم ئاشکرا بوو کە براکەشم  کۆنە کراسی ماڵە دەوڵەمەندەکان لەبەردەکات  .
لە ژوورەکانیتر کۆمەلێ وێنەی ئەندامانی خیزانەکە هەلواسرابوو ..یەک وێنە سەرنجی زۆر ڕاکێشام پیاوێک بە دەرپێ قوندەیەکەوە  دەستی بەرز کردبووەوە ،لاموابێ خاوەن ماڵەکە بوو.
لە نەنکم پرسی : توخوا نەنە بێزار مەبە ..پێمبلێ ئەم پیاوە لە خوا دە پاڕێتەوە .
نەنکم وتی : نا کوڕم ..ئەوە مەلەوانی دەکات ..نابینی دەیەوێ زەرگ بهاوێتە ناو حەوزی ئاوەکەوە !.
چوومە نهۆمی خوارەوە لە ژووری دانیشتن تەلەفزیۆنێکی شاشە گەورە دانرابوو .
ئێمە نەک لە ماڵ بەلکو لە گەڕەکش کەس تەلەفزیۆنی نەبوو ، دەچووین بۆ چایخانەکان سەیری تەلەفزیۆنمان دەکرد .
لە پشتی تەلەفزیۆنەکە پەنجەرەیکی شەش چاوەی لێبوو .
ڕووانیمە دەرەوە حەوشە و باخچەیەکیترم بینی کەوتبووە پشتی مالەکەوە ، ڕامکردە لای نەنکم وتم : نەنە بچمە باخچەکەی پشتەوە ؟
لە ناکاو بۆنی خواردنێکی خۆش بەر لوتم کەوت ، خێرا دەرپەڕیم بەرەو چێشتخانەکە ،  بە تەقلە لێدان لەسەر نەردمانەکە کەوتمە خوارەوە .
دەست وپێم ژان گرتی لە ترسی نەنکم فزەم نەکرد .
وەک پشیلە بە ئاسپایی لە بۆنەکە نزیک بوومەوە .
نەنکم دیار نەبوو، منیش بۆم نەبوو دەست لە هیچ بدەم ..لە هۆلی دانیشتنەکە نەنکم بینی ڕووی لە قیبلە کردووە لەسەر هەمان بەرماڵ نوێژی دایکم  ، نوێژ دەکات ..دانیشتم تا لە نوێژ کردن بووەوە ..هەر کە ئاوڕی دایەوە وتم : نەنە ئەی ئەم مالە بەرماڵ نوێژیان نییە ؟
لە دڵی خۆمدا وتم : کەواتە  لە سەر ئەم زەوییەش خوا بەهەشتێکی داناوە بەس ئێمە تا ئێستا نەماندۆزییوەتەوە ..ئەگەر بگەڕێمەوە گەڕەک بە هاوڕێکانم دەلێم وەرن با بگوازییەنەوە بۆ گەڕەکەکانی بەهەشت ، چیمان داوە لەم گەڕەکە پڕ لە قوڕوچلپاوە .
چوومە چێشتخانەکە لەسەر کورسییەک دانیشتم ..نەنکم وتی : چاو برسی ..(قاپێک پڕ لە برنج و قەیسی بۆ دانام ).
دەبخۆ!
نانەکەم لەسەرخۆ دەخوارد بیترس لە براو خوشکەکانم ، چونکە هەمووجارێک نەنکم چێشتی بهێنایەوە براکانم خەدریان لێمدەکرد بەشێکی کەمیان بۆ دادەنام ..ئێستا بە ئارەزووی خۆم وەک کوڕی پاشا دانیشتووم و نان دەخۆم .
نانەکەم تەواو کرد نەنکم دەستی خستە ناو قووتییەکەوە چوکلاتێکی  دامێ ، وتی : بگرە ئەم شیرینیەش لەبەرئەوەی عاقل بوویت ..ئەگەر ئەوانش هاتنەوە هێمن بەو لە شوێن خۆت نەجوولێ و تا پرسیارت لێنەکەن ، دەنگ دەرنەکەیت!.
دەنگی گڕەی ئۆتۆمبیلەکە هات ، دەرگای حەوشە کرایەوە ئۆتۆمبیلێکی ڕەشی زەبەلاح هاتە ژوور ڕوخساری  ژن و مێردێک بە دیار کەوت .
سەرەتا زۆر ترسام ..سلاویان کرد و ژنەکە نزیکم بوەوە لە باوەشی کردم و وتی : تۆ گۆرانی یا سۆرانی؟
ژنەکە دەستی کردە ناو قووتوە چوکلاتەکە ویستی چوکلێتیکم بداتێ نەنکم وتی : شیرینی مەدەرێ ..لە بەیانییەوە دووجار داومەتێ .
مێردی ژنەکە شەبقەکەی سەری لابرد و خستییە بان سەرمەوە و وتی : سەرت بۆ ئەوەندە بچووکە لەناو شەبقەکەم  ونبووە...پاشان پێکەنی وگوتی : نا ئەوە سەری منە زۆر زڵە .
نەنکم  وەلامی دایەوە : خەمت نەبێت ئەم منداڵە وەک تۆ نەوسنە و بەشی خۆی خواردووە .
پێش ئەوەی ماڵەکە جێبهێلین بینیم نەنکم هەرچی بەرماوەی خواردن هەبوو بە جوانی خستیە ناو قاپە پلاستیکەکەی ئنجا لە ناو بوخچەکەی پێچایەوە .
لەم کاتە کوڕە هەرزەکارەکەی ماڵەکە تۆپێکی (تۆپی پێی) بە دیاری داپێم ..کە لە ولاتانی دەرەوە باوکی بۆی هێنابوو ..منیش لە خۆشیا تۆپەکەم توند لە باەوش گرت.. دایکی کوڕەکە هات و دووبارە لەباوەشی کردم و چەند دلۆپە فرمێسکێک بە چاوەکانی ڕژانە خوارێ .
لە ڕێگا لە خۆشیا نەمدەزانی چبکە م ئەوەندە پەلەم بوو بگەمە هاوڕێکانی گەڕەک  تا ئەم تۆپە جوانەیان پیشان دەم ..کەمێک دەترسام دەمگوت : زۆر جوانە تۆ بلێی بتەقێ..ئاخر ئێمە بە تۆپی لاستیک یاریمان دەکرد .
تەنانەت تیپی گەڕەکش تۆپێکی ئاوا جوانیان نەبوو تا یاری پێبکەن.
وتی : لەبەرئەوەی کوڕێکی هاوتەمەنی تۆی هەبوو ( دووربێت خوایە ) لە حەوزی مەلەوانەکە خنکا !.
نەنکم تووڕە و ماندوو دیار بوو ..وتم : نەنە گیان بەخوا چیتر پرسیار ناکەم ...بەس پێم بلێ ئەوە پیاوەی ئەو ماڵە پیشەی چییە ؟
کاتێک نزیک مال و گەڕەک بوومەوە تۆپەکەم لەژێر فانیلەکەم شاردەوە .
خوا خوام بوو کەس نەیبینێ !
بە دزییەوە لەگەڵ نەنکم چووینە مالەوە .
برا و خوشکەکانم بەدوام کەوتن وتیان : دەزانین ئەوە تۆپە لە ژێر فانیلەکەت ، دەریخە تا بە زۆر لێمان نەسەندوی .
ئەمجارەیان نەچووم بەلای خواردنەکە چونکە هەموو شتێکم بۆ ئاشکرا بوو ..چێشتەکە بەرماوەی ماڵە دەوڵەمەندەکان وکراسەکانشمان کۆنە جلی مردووەکان بوو!
