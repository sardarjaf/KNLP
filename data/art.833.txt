تێمبێکە مبۆبۆ کە بە (تێمبی) ناسراوە لەشاری جانسبێرگ لە ئەفریقای باشوور لەدایک بووە.
لە ناوەڕاستی  دەیەی حەفتاکان دەستی بە نووسینی شیعر کردووە.
شیعرەکانی ئەم خانمە شاعیرە لە گۆڤار و ڕۆژنامە و ئەنسۆلۆژییەکان بڵاو بۆتەوە.
لە ساڵی ١٩٧٩ – ١٩٨١ ڕۆژنامەگەری لە زانکۆی ڕۆدیس و سیاسەتیش لە ساڵی ١٩٨٣ لە زانکۆی ویتوۆتەرسراند خوێندووە.
ساڵی ١٩٨٩ ڕێکخراوێکی کۆمەڵایەتی – سیاسی دادەمەزرێنێت کە گۆڤار دەردەکەن و سمینار ساز دەکەن و لەبواری نووسینیشدا گەلی ۆرک شۆپ لە سەرانسەری وڵاتی ئەفریقای باشوور ڕێکدەخا.
ئەم خانمە شاعیرە تا ئێستا لە زانکۆی سەسێکس وانە دەڵێتەوە و هەر بەردەوامە لە نووسین دوو بەرگی لە (یاداشتەکانی دایکێکی سویتۆ) نووسیوە و بڵاو کردۆتەوە.
