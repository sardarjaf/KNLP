بەر لەهاتنی جەژنی رەمەزان وەزارەتی دارایی و ئابووری حكومەتی هەرێمی كوردستان لەروونكردنەوەیەكیدا رایگەیاند" پارەی نەوتی فرۆشراو بەدۆلار گەیشتووەتە هەرێم و كێشەی بۆ دابەشكردنی مووچە كێشەیان نییەو دوای پشووی جەژن دەست بە دابەشكردنی مووچە دەكەنەوە، بەڵام تائێستا چەندین وەزارەت ماون كەمووچەی مانگی ئایار وەربگرن، وەك پەروەردەو شارەوانی و خوێندنی باڵاو ناوخۆو خانەنشینی و چەندینی دیكە.
سەرۆكی لیژنەی پیشەسازی و سەرچاوە سروشتییەكانی پەرلەمانی كوردستانیش رایدەگەیەنێت" ئەم هەفتەیە سەرجەم وەزارەتەكان مووچەی مانگی ئایار وەردەگرن.
شێركۆ جەودەت هۆكاری ئەو دواكەوتنی مووچەیە بۆئەوە دەگێڕێتەوە كەسیستمێكی بانكی بەهێز نییە، تاكو هەموو پارەی نەوتی فرۆشراو بەیەكجار وەربگرێت، ناچار بەوەجبە پارەكە دێتەوە.
750 ملیۆن دۆلار زۆرەو بانكەكان ناتوانن بەجارێك وەریبگرن.‌
