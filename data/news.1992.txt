به‌هۆی دواكه‌وتن و پێنه‌دانی موچه‌كانیان فه‌رمانبه‌رانی فه‌رمانگه‌ جیاوازه‌كانی ئیداره‌ی راپه‌ڕین و مامۆستیانی خوێندنگه‌و قوتابخانه‌كان بایكۆتكردنی ده‌وامیان راگه‌یاندو به‌وھۆیه‌شه‌وه‌ كاروباری ھاوڵاتیان راوه‌ستاوه‌ و خوێندنگاكانیش داخراون.
هه‌روه‌ها كامه‌ران رسول كه‌ پیشه‌ی مامۆستایه‌ به‌خه‌ندانی وت: "له‌ یاسای ھیچ وڵاتێكی دونیادا نه‌ھاتووه‌ كه‌ ئه‌رك جێ به‌جێ بكه‌یت، به‌ڵام مافت نه‌ده‌نێ، سیاسیه‌كان و حكومه‌تی ھه‌رێم به‌رپرسیارن له‌و دۆخه‌ی كه‌ ڕووی له‌ ھه‌رێمی كوردستان كردووه‌".
ئه‌و مامۆستایه‌ ئاماژه‌ به‌وه‌ش ده‌كات كه‌، "ئه‌و بایكۆتكردنه‌و وانه‌ نه‌وتنه‌وه‌ی مامۆستایان درێژه‌ ده‌كێشێت ئه‌گه‌ر حكومه‌تی ھه‌رێم چاره‌سه‌ری دۆخه‌كه‌نه‌كات ئه‌وكات كاریگه‌ری خراپیش ده‌كاته‌ سه‌ر پرۆسه‌ی خوێندن".
لای خۆشیه‌وه‌ لێپرسراوی راگه‌یاندنی ئیداره‌ راپه‌ڕین تایبه‌ت به‌ خه‌ندانی راگه‌یاند: "ئیداره‌ی راپه‌ڕین ھیچ كاردانه‌وه‌یه‌كی ئیداری به‌رامبه‌ر بایكۆت كردنی ده‌وام له‌لایه‌ن فه‌رمانبه‌ران و مامۆستایانه‌وه‌ ناگرێته‌به‌ر، چونكه‌ فه‌رمانبه‌رانیش مافی خۆیانه‌ كه‌ كاردانه‌وه‌یان ھه‌یه‌".
