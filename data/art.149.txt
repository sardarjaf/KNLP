  ||  نەریمان سەرقاڵی بەرهەمێکی نوێیە  ||  ڕۆژێك لـەگـەڵ پێشــمەرگە لە قۆناغی کۆتاییدایە  ||  سوشمیتا سین بیری كاتە زێڕینەكانی دەكات  ||  نەجوا كەرەم: خۆشەویستی جوانترین بەڵایە  ||  (گوڵچین و خەیاڵەكانی ڕۆستەم) رووداوەكانی ساڵانی شەستەكانی سەدەی رابردوو زیندوو دەكاتەوە  ||  تەحسین تەها ، ئەو هونەرمەندەی شانۆی خوێند، بەڵام بووە ئەستێرەی گۆرانیی كوردی  ||  ماریا: جنێڤەر لۆپێز ناناسم  ||  ئالین داوای یەكێتی كوردان دەكات  ||  هویام نازناوی باشترین دایكی بەدەستهێنا  ||  سۆناكشی و مالیكا هەرایەكی گەورەیان لە نیپال نایەوە  ||  لە كوردستاندا.. هونەرێكی ون... تاریق كارێزی  ||  جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم  ||  كوردستان هاوشانی جیهان فیلمەكانی هۆڵیود نمایش دەكات  ||  ئەو ساتانەی ناسڕێنەوە (ئەو بینەرانەی لە یاد ناچن) ... ئەحمەد سالار  ||  دونیا: هونەری كوردی لە پێشكەوتندایە  ||  براد بێت خیانەت لە ئەنجلینا دەكات  ||  كیم لەبەر ئەنتەرنێت كوبای جێهێشت  ||  دیزی شا دژی هاوسەرگیری سەلمان خانە  ||  كیت هێشتا وەفادارە بۆ لیۆناردۆ  ||  شۆرشڤان صدیق شڕۆ: پێویستە لە كلیپدا تایبەتمەندییەكانی كۆمەڵگای كوردی لەبەرچاو بگیرێت
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
خانمە هونەرمەند هۆزان جانێ یەكێك لەو هونەرمەندانەیە كە ماوەیەكی زۆرە لە بواری گۆرانی و موزیكدا خزمەت بە هونە�
سەرەڕای ئەوەی كەسانێك رەخنە لە هەندێك كلیپی كوردی دەگرن بەوەی كە لە ئاستی پێویست نییە و لەرووی سیناریۆە كەموك
پێوەری مەدەنی بوون و شارستانییی هەر میللەتێک پەیوەستە بە بەرزیی ڕادەی فەرهەنگی ڕۆشنبیرییانەوە .
لە هەرکۆمەڵگەیەکیشدا بینەر و خوێنەری هۆشیار و ڕۆشنفکری تێدا بوو، ئەوا مەترسی لە سەر ڕەوتی پێشکەوتنی کلتوری ئەو میللەتە نابێت .
وەلێ بینەری شارەزاو هۆشمەند، ئەدیبان و هونەرمەندان دەخەنە ژێر لێپرسراویەتییەکی دیكه‌وه‌ .
وادەکەن بە وریاییەکی زیاتره‌وه‌ کارەکانی خۆیان ڕاپەڕێنن و بزانن لەژێر زەڕەبینی هۆشیاری بینەری خۆیاندان.
یەکێ لە نموونەکان لە ساڵی ٢٠٠٥ لە ماڵی شانۆی (جنینە) لە میسر، یەکەمین فیستڤاڵی شانۆیی ساڵانەی خۆیان ساز دەکەن .
دوایی کە ڕێژەی کاری ئافرەتان زۆر دەبێت لەو فێستڤاڵە دا، بەڕێوەبەرانی فێستڤاڵەکە لە ساڵی ٢٠١٠ تایبەتی دەکەن بە کاری ئافرەتان و فێستڤاڵێکی تەواو ئافرەتانە دەبێت و تائێستاکەش بەردەوامە.
دوای ئەوەی ڕۆژنامە نووسێک پرسیار دەکات کە بۆ ڕێڕەوی فێستیڤاڵەکەیان گۆڕی و کردیانە فێستڤاڵێکی سەرتاپا ژنانە .
لەوەڵامدا گوتیان: ( بینەر وای ویست).
ئەم وەڵامە جێگای لێكۆلێنەوە و بیر کردنەوەیە کە بینەرێکی رۆشنبیر لە پشتی کارێكی داهێنانەوەیە و لێپرسراوی سەرەکییە و دەبێت لە سەر داخوازییەکانی بینەر کارەکان بەئەنجام بگەیەنرێت .
لە کاتێکدا هونەرمەندان و نووسەران ئەنجامی کارکردنیان تەنیا ڕازی کردنی بینەرەكانیانە.
لایەنێکی دیكه‌ش هەیە، کە هونەرمەندان و ئەدیبان بەرچاو ڕۆشنکەری بینەرن و بابەتەکانیان تەواو لە قوڵایی ناخی ئەوانەوە بەرهەم دەهێنرێن و لە ئاکامیشدا هەر لە خزمەتی ئەودا خۆی دەبینێتەوە .
کارەکانیان دەکەنە مۆرکی چەرخ و سەدەی خۆیان واتە کارکردن لە پێناوی بینەردا جارێکی دی .
مەخابن لە میللەتی مندا بینەر ڕۆلێکی تا ڕادەیەک لاواز و هەژاری هەیە، ئەوان بوونی فیعلی خۆیان دیاری ناکەن، مەرج و داخوازیان نییە، ڕێژەیەکی زۆر کەم دێنە کۆڕ و کۆبوونەوەکانەوە .
نایان بینیت و ڕاو بۆچوونەکانیان شاراوە و نادیارن و ڕخنە گرێکی ڕۆشنفکری کارە هونەرییەکان نین .
بێگومان کاتێ هونەرمەندانیش جەماوەرێکی کەم دەبینن تووشی خەمساردی و نائومێدی دەبن ..
بەڵام هەندێ کاتیش تەواو پێچەوانەی ئەمانەن، ئەو ماندووبوونەی کە لە پێناوی خۆشبەختی و چێژی بینەر دا بەئەنجام دەگەیەنرێت، ئەوان نەک ناتوانن ببنە رەخنە گرێکی ڕۆشنفیکر بەڵکو دەبنە دڕندەیەک بۆ پەلاماردان وبەرپەرچدانەوەی داهێنانەکانیان، کە بەهیچ جۆرێک ئەرک و ماندووبوونیان نابینرێت .
بەتایبەتی ئافرەتانی هونەرمەند دووچاری ئەم تیرو توانجە دەبنەوە .
ئەوان نازانن کارە هونەرییەکان بێ بوونی ئافرەت، وەک گوڵی بێ بۆ و بێ ڕەنگە.
ئافرەتان دوای قوربانیدانێكی زۆر و ماندووبوونێکی نە بینراوە وە کارەکانی خۆیان بەئەنجام دەگەیەنن .
ئەوان قوربانییەکی گەورەن لە گەلێک ڕووەوە.
لە ناو ماڵەکانی خۆیاندا لە پێناو بوونی خۆیاندا، وەک ژنە هونەرمەندێک و خاوەن حەزو ئارەزووی بۆ داهێنان بجەنگێت .
دواجار لەگەڵ کۆمەڵگەکەی بەشەڕ دێت،لە پێناو پەیامێکی پڕاو پڕ لە مرۆڤایەتی تا بوونی خۆی بسەلمێنێت .
کەس ئاگاداری ئەوە نییە کە ئافرەتە هونەرمەندەکان چۆن خۆیان لە خۆشی و چێژی ژیان بێ بەش کردوە،لە پێناوی پەیامێک تا بیگەیەننە بینەری خۆیان، ئەوان سەرچاوەی چێژو خۆشبەختی بینەری خۆیانن،، بەڵام لە کاتێکدا نەک ئەم ماندوو بوونە نابینرێت، بەڵکو بەر بەردی جەهالەت و جاهیل بوونی هزری هەندێ کەسی ژەنگ گرتوو دەبنەوە.
سەرتاپا مێژوویان دەسڕنەوە و خەباتی چەندین ساڵەیان دەخەنە چوارچێوەی بیرو هۆشێکی دواکەووتوو.
ئەوان کرێکاری کاری خۆیانن و پێشمەرگەی پەیامێکی مرۆڤایەتین کە دەبێت شانازییان پێوە بکەن، نەک قسە و قسەڵۆکی ناشایستەیان بە دوادا بخەن.
ببنە سەرچاوەی ئازار و دواجار ناچاریان بکەن لەوەی دوور بکەونەوە لەو مەیدانەیکە پێویستی پێیانە.
من نازانم ئەوانە بۆ ببنە ئامانجی بریندار کردن و هەوڵی شکاندنەوەیان بدرێ؟ لە بری ئەوەی پاداشتیان بدرێتەوە و خۆشەویستی و ڕێز لەو کەسە بگرن کە لە پێناویاندا ژیانی خۆی خەبات کردوە.
ئێستاکە ئەوەی باوە لە پەیجی فەیسبوک و مۆبایلەکانەوە چەندین جار وشەی ناشایستە و وێنەی فۆتۆشۆپ دەنێرن وبڵاوی دەکەنەوە وەک ئەوەیە دەستکەوتێکی باشی بۆ خۆی دەستکەوتبێت.
نازانێت بەو کارە چەند بچووک و قێزاویی دەبێت.
