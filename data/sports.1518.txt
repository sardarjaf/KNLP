منداڵێکی ١٤ساڵی شاری سلێمانی کە بە "جیت لی سلێمانی" لەنێو ھاورێکانیدا بانگ دەکرێت، لە دوو پاڵەوانێتی لەسەر ئاستی شارەکە پلەی یەکەم بەدەستھێناوە و باسلەوەدەکات کەئاواتی ئەوەیە لەپاڵەوەنییەتییە نێوەدەڵەتییەکاندا بەشداری بکات، را‌ھێنەرەکەشی دەڵێت"زۆر سەرسامم بەتواناکانی و نازناوی جیت لیمان لێناوە".
رێژوان جەلال رەحیم ناسراو بە حمە جیت لی لە دایکبووی ساڵی ٢٠٠٣ی شاری سلێمانییەو ئێستا خوێندکارە لە پۆلی حەوتی بنەڕەتی، ماوەی ساڵێکە دەستی کردووە بەوەرشکردن لەیاری وشۆکۆنفۆ و لەو ماوەکەمە توانیویەتی بەشداری لەدوو پاڵەوانێتیدا بکات و لەھەردووکیاندا پلەی یەکەم بەدەست بھێنێت.
حمە جیت لی بۆ SNN وتی: مامۆستاکان و ماڵەوەمان بەردەوام ھاندەرم بوون، بۆیە توانیومە تائێستا بەردەوامبم لەوەرزشەکەم، لەھەفتەیەکدا چوار رۆژ راھێنان دەکەین و راھێنانی تایبەتیشمان ھەیە کە لەلایەن مامۆستاکانمانەوە بۆمان دیاریدەکرێت.
وتیشی: وەرشەکەم کاریگەری زۆری ھەبووە لەسەرم و ھاوڕێ و کەسوکارەکەم ریزێکی تایبەتم لێدەگرن و نازناوی حمە جیت لیان لێناوم کە شانازی پێوەدەکەم.
باسیلەوەشکرد کە ئاواتی ئەوەیە لەداھاتوودا ببێت بە باشترین یاریزانی کوردستان و عیراق و بەشداری لەپاڵەوانێتییە نێودەڵەتییەکاندا بکات و پلەی یەکەم بەدەستبھێنێت.
محەمەد راھێنەری رێژوان جەلال بەمشێوە باسی خوێندکارەکەی دەکات و دەڵێت:رێژوان یەکێکە لەباشترین خوێندکارەکانی فێرگەکەمان و بەراورد بەو ماوەکەمەی دەستی کردووە بەرا‌ھێنان توانایەکی زۆری ھەیە، تائێستاش بەشداری دوو پاڵەوانێتی کردووە، توانیوێتی لەھەردووکیاندا پلەی یەکەم بەدەست بھێنێت.
وتیشی: رێژوان شێوازی یاریکردنی بەشێوەیەکە لە یاریزانە پیشەنگەکان دەچێت و زۆر سەرسامم بەتواناکانی و نازناوی جیت لیمان لێناوە.
