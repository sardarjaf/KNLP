پۆلێکی قوتابخانه‌ی ناوه‌ندی کچانه‌ .
کۆمه‌ڵێك قوتابی سه‌رقاڵی تاقیکردنه‌وه‌ن و مامۆستا مریه‌می ته‌مه‌ن (46) ساڵ چاودێریان ده‌کات .
نیشتیمانی قووتابی ته‌مه‌ن (16) ساڵ زۆر په‌شۆکاو دیاره‌ ، چاودێری مامۆستا مریه‌م ده‌کات.
له‌پڕ قۆپیه‌که‌ی که‌له‌سه‌ر پارچه‌ کاغه‌زێکی بچووك نوسیویه‌تی ده‌ریده‌هێنێ و به‌په‌له‌ ده‌ست ده‌کات به‌ سه‌یرکردن و نووسینه‌وه‌ی له‌سه‌ر په‌ڕه‌ی تاقیکردنه‌وه‌ ... به‌ڵام نیشتیمان ڕه‌نگی سوور هه‌ڵده‌گه‌ڕێ ... مامۆستا به‌ نێو قووتابیه‌کاندا ده‌سوڕێته‌وه‌ سه‌یریان ده‌کات تا ئه‌و کاته‌ی ده‌بینێ نیشتیمان ڕه‌نگی زۆر سوور هه‌ڵگه‌ڕاوه‌.
نیشتیمان هه‌ناسه‌یه‌كی ڕزگار بوون ده‌داته‌ وه‌ ، مامۆستا چه‌ندهه‌نگاوێك ده‌نێت و ده‌ڕوات.
به‌ڵام له‌پڕ ده‌گه‌ڕێته‌وه‌ بۆ لای نیشتیمان وه‌ك ئه‌وه‌ی بیری که‌وتبێته‌وه‌ که‌ شوێنێکی نه‌پشکنیبێ .
ده‌ست ده‌بات بۆپه‌ڕه‌ی تاقیکردنه‌وه‌که‌ی وله‌ناکاو قۆپییه‌که‌ی له‌نێو په‌ڕه‌که‌دا ده‌که‌وێته‌ خواره‌وه‌ .
مامۆستا که‌ده‌یبینێت به‌ ده‌نگێکی به‌رز هاوار به‌سه‌رنیشتیماندا ده‌کات وه‌ك ئه‌وه‌ی کاره‌ساتێکی گه‌وره‌ ڕویدابێ
نیشتیمان ڕه‌نگی به‌ته‌واوه‌تی ده‌گۆڕێت و ده‌یه‌وێت داوا له‌مامۆستا بکات که‌لێی ی ببورێت ، به‌ڵام مامۆستا هاوار ده‌کات ،
ژوورێکی ماڵی نیشتیمانه‌ .
باوکی نیشتیمان که‌ ناوی عه‌باسه‌ و ته‌مه‌نی (48) ساڵه‌ له‌به‌رده‌م  سفره‌ی نان خواردن دانیشتووه‌و چاوه‌ڕوانی خواردنه‌ :... نیشتیمان چه‌ند قاپ وکه‌وچکێکی به‌ده‌سته‌وه‌یه‌ و دێته‌ ژووره‌وه‌، پاشان له‌سه‌ر سفره‌که‌ دابه‌شی ده‌کات ... له‌م کاته‌دا دایکی دێته‌ ژوورێ که‌ناوی نازه‌نینه‌و ته‌مه‌نی (40) ساڵه‌ و سینییه‌ك خواردنی پێیه‌و له‌سه‌ر سفره‌که‌ دایده‌نێت .
پاشان ده‌ست ده‌که‌ن به‌نانخواردن به‌ڵام نیشتیمان هه‌ڵده‌سێ و ده‌یه‌وێت بڕواته‌ ژووره‌که‌ی ئه‌و دیو هه‌ر بۆیه‌ عه‌باسی باوکی ڕایده‌وستێنێت .
نیشتیمان به‌ بێتاقه‌تییه‌کی زۆره‌وه‌ ده‌ڕواته‌ ژووره‌که‌ی ئه‌ودیو ... دایك و باوکیشی له‌سه‌ر نانخواردنی خۆیان به‌رده‌وام ده‌بن .
نیشتیمانی ڕه‌نگ هه‌ڵپڕوسکاو ده‌رون شێواو، به‌ ده‌مووچاوی پڕ گریانه‌وه‌ وه‌ك ئه‌وه‌ی یه‌کێك به‌زۆر هه‌نگاوی پێهه‌ڵبێنێته‌وه‌ هه‌نگاو ده‌نێت به‌ره‌و به‌ڕێوه‌به‌ری قووتابخانه‌ .
له‌نێو قووتابیاندا ده‌بێته‌ ده‌نگه‌ ده‌نگ و قسه‌کردن تائه‌و کاته‌ی به‌ڕێوه‌به‌ر به‌سه‌ریاندا هاوارده‌کات
حه‌وشه‌ی ماڵه‌وه‌یه‌  .نیشتیمان زۆپایه‌کی نه‌وتی به‌ده‌سته‌وه‌یه‌و دێته‌ حه‌وشه‌و دای ده‌نێت، سه‌ری ته‌نکی زۆپاکه‌ی ده‌کاته‌وه بۆ ئه‌وه‌ی نه‌وتی تێبکات .
نیشتیمان ده‌موچاوی دوودڵی و  ترس و بیرکردنه‌وه‌ی پێوه‌ دیاره‌ ، پاشان ده‌چێت بۆ لای ته‌نکییه‌کی گه‌وره‌ی نه‌وت و دۆلکه‌یه‌ك ده‌خاته‌ به‌رده‌م به‌لووعه‌که‌ی و ده‌یکاته‌وه‌  تا پڕ ده‌بێت له‌نه‌وت.
نیشتیمان دۆلکه‌ نه‌وته‌که‌ هه‌ڵده‌گری و ده‌گه‌ڕێته‌وه‌ بۆلای زۆپاکه‌ و سه‌یرێکی چوار ده‌وری خۆی ده‌کات تا بزانێ که‌س دیاره‌ ، له‌گیرفانی شقارته‌یه‌ك ده‌رده‌هێنێت و ده‌مه‌که‌ی ده‌کاته‌وه‌ سه‌یرێکی ده‌کات و هه‌ناسه‌یه‌کی قووڵ ده‌داته‌وه‌ ده یخاته‌ سه‌ر زۆپاکه‌ .... دووباره‌ کۆنترۆڵی چوار ده‌وری خۆی ده‌کات و هه‌رئه‌وه‌نده‌ی بڵێی یه‌ک و دوو نه‌وته‌که‌ ده‌کات به‌ له‌شولارو جه‌سته‌ی پڕ له‌ شه‌رمیدا،به‌خێرایی ده‌ست ده‌بات بۆ شقارته‌که‌ی له‌سه‌ر زۆپاکه‌ داینابوو بۆ چرکه‌یه‌ك ده‌وستێت .
نیشتیمان ده‌نکه‌ شقارته‌که‌ داده‌گیرسێنێ له‌پڕ ئاگر کڵپه‌ ده‌کات و به‌یه‌كجار هه‌موو گیانی ده‌بێته‌ ئاگرو هاوارو قیژه‌ی لێبه‌رز ده‌بێته‌وه‌ .
دایکی که‌گوێی له‌هاواره‌که‌ ده‌بێت یه‌کسه‌ر به‌ره‌و نیشتیمان دێت و راده‌کات ئه‌میش هاوارده‌کات و به‌هه‌ر چوار په‌ل ده‌جوڵێ نازانێ چی بکات  به‌خۆیداده‌دات و هاوار ده‌کات ئاگره‌که‌ش ئه‌وه‌نده‌ی تر کڵپه‌ ده‌ستێنێت ..... له‌نێو هاواری کچ ودایك و کڵپه‌ی ئاگردا  ، به‌ته‌نها کادر وێنه‌ ده‌وه‌ستێنێت و ده‌نگی هاوارو قیژه‌ هه‌ر به‌رده‌وامه‌ و چه‌ند ڕستیه‌ك له‌سه‌ر وێنه‌که‌ دێته‌ خوارێ.
