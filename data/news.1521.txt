سەرۆكی لێژنەی ئەمنی لەپارێزگای بابل ئاشكرایدەكات كەڕێگری دەكەن لە رەوانەكردنی هێز بۆ پارێزگای ئەنبار بەمەبەستی بەشداریكردن لەشەڕی دژ بەچەكدارانی داعش.
لەمبارەیەوە فەلاح خەفاجی سەرۆكی لێژنەی ئەمنی لە ئەنجومەنی پارێزگای بابل هەواڵەكەی پشتڕاستكردەوەو بە رێگای كوردستانی راگەیاند: داوامان لەمحەمەد غەبان وەزیری ناوخۆ كردووە بەوەی كە بمانبەخشێت لە ناردنی هێز بۆ پارێزگای ئەنبار بۆ ئەوەی لە شەڕی ئازادكردنی پارێزگاكە دژ بە چەكدارانی داعش بەشداری نەكەن بە هۆی ئەوەی تاكو ئێستا پارێزگاكەمانرێژەیەكی زۆری كوژراو برینداری لە جەنگی دژ بە داعش داوە.
گوتیشی:- ئەگەر وەزیری ناخۆش ڕازی نەبێت ئێمە رێگە نادەین هێزلە پارێزگاكەمانەوە رەوانەی پارێزگای ئەنبار بكرێت، تاكو چیتر كوڕی پارێزگاكەمان نەكوژرێت یاخود بریندار نەكرێت، چونكە لە ئێستادا پارێزگاكەمان پێویستی بەهێز هەیەو ئەو هێزەش كەهەمانە بەشی پارێزگاكەمان دەكات بەمەبەستی پاراستنی.
