لەدرێژەی یاریەكانی گەرانەوەی پاشكۆی پاڵاوتنی ئەوروپا بە مەبەستی گەیشتن بە دوایارییەكانی مۆندیالی 2018ی روسیا، هەڵبژاردەی ئیتاڵیا لە ناو یاریگای سان سیرۆی بەناوبانگ پێشوازی لە هەڵبژاردەی سوید كرد و بۆ یەكەمجاریش ئازوری دوای 60 ساڵ لە بەشداریكردنی بەردەوام لە مۆندیالەكان، لە هاوینی داهاتوو لە روسیا بەشداری ناكات.
یاری چوونی نێوان ئەو دوو هەڵبژاردەیە بە سەركەوتنی سویدیەكان بە گۆڵێكی بێ وەڵام كۆتاییهات، بۆیە هەر لە سەرەتاوە لە پێناو قەرەبووكردنەوەی ئەنجامی یاری چوون  یاریزانانی ئیتاڵیا فشارێكی زۆریان كردە سەرگۆڵی سویدییەكان ئەمەش پاڵپشت بە نزیكەی 74هەزار هاندەر كە ئامادەی یاریەكەی هەڵبژاردەكەیان بوون، بەڵام لێهاتوویی هێڵی بەرگری سوید و گۆڵچیی هەڵبژاردەكە بەربەست بوون لە بەرامبەر سەرجەم هەوڵەكانی یاریزانانی ئیتاڵیا و یارییەكەش تا كۆتایی فیكەی ناوبژیوان هەر بە ئەنجامی یەكسانبوون و بەبێ تۆماركردنی گۆڵ تەواو بوو، بە لێكدانی ئەنجامی هەردوو یارییەكەش هەڵبژاردەی سوید سەركەوتنی تۆماركرد و بیلتێكی گەیشتنە مۆندیالی داهاتووی مسۆگەر كرد و ئیتاڵیاش وەك گەورە هەڵبژاردەیەكی جیهانی بەشداری لەو مۆندیالە ناكات.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
