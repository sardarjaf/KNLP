سه‌رچاوه‌یه‌كی‌ ئه‌منی‌ له‌پارێزگای‌ دیاله‌ رایگه‌یاند، گه‌نجێكی‌ ته‌مه‌ن بیست ساڵ به‌هۆی‌ شاحینه‌ی‌ مۆبایله‌كه‌یه‌وه‌ گیانی‌ له‌ده‌ستداوه‌، ئه‌وه‌ش دوای‌ ئه‌وه‌ی‌ كاره‌با گرتوویه‌تی‌.
ئه‌و سه‌رچاوه‌یه‌ رایگه‌یاند" نیوه‌ڕۆی‌ ئه‌مڕۆ سێشه‌ممه‌ 22ی‌ ئه‌یلولی‌ 2015 گه‌نجێكی‌ ته‌مه‌ن 20 ساڵ، له‌ناحیه‌ی‌ هیبهیبی‌ سه‌ر به‌پارێزگای‌ دیاله‌، به‌هۆی‌ مۆبایله‌كه‌یه‌وه‌ گیانی‌ له‌ده‌ستداوه‌".
رونیشیكردووه‌ته‌وه‌ كه‌" گه‌نجه‌كه‌ ویستوویه‌تی‌ شاحینه‌ی‌ مۆبایله‌كه‌ی‌ له‌پلاكی‌ كاره‌باكه‌ بكاته‌وه‌، بێ‌ ئه‌وه‌ی‌ كاره‌باكه‌ بكوژێنێته‌وه‌، ئه‌وه‌ش بووه‌هۆی‌ ئه‌وه‌ی‌ كاره‌با به‌شێوه‌یه‌كی‌ راسته‌وخۆ بیگرێت‌و سه‌ره‌نجام گیانی‌ له‌ده‌ستداوه‌".
سه‌رچاوه‌كه‌ ده‌ڵێت" مردنی‌ ئه‌و گه‌نجه‌ به‌و شێوه‌یه‌، حاڵه‌تێكی‌ ده‌گمه‌نه‌‌و تائێستا حاڵه‌تی‌ له‌وجۆره‌ له‌پارێزگای‌ دیاله‌دا رووینه‌داوه‌، ئه‌وه‌ش ئه‌وه‌ده‌خوازێت به‌وریاییه‌وه‌ مامه‌ڵه‌ له‌گه‌ڵ شاحینه‌ی‌ مۆبایلدا بكرێت".
