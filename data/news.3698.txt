عەبادی ئاشكراشیكرد كە پلانی كۆنترۆڵكردنەوەی فەللوجە ماوەی دوو مانگ پێش ئێستا داڕێژرابوو، بەڵام بەهۆی كێشەء ئاڵۆزیە سیاسیەكانەوە هەتا ئێستا راگیرابوو.
ئاژانسی بی بی سی لەزمانی سەرچاوە سەربازیەكانی سوپای عێراقەوە بڵاویكردۆتەوە كە حاجی حەمزە، والی تیرۆریستانی دەوڵەتی خەلافەتی ئیسلامی لە فەللوجەء دەیان تیرۆریستی دیكەی گرووپەكە لە پێكدادانەكاندا كوژراونء هێزەكانی سوپای عێراقیش لە پێشڕەوی بەردەوامدان.
حكومەتی عێراق داوای لە دانیشتووانی فەللوجە كردووە تا ئەو جێگایەی بۆیان دەلوێت شارەكە بەجێ بهێڵنء ئەگەریش نەیانتوانی ئەوا لەماڵەكانی خۆیان بمێننەوەء نەیەنە دەرەوە، فەرماندەی هێزە چەكدارەكانی عێراق بەڵێنیداوە هێزەكانیان لە هیچ هەوڵێك بۆ پاراستنی گیانی هاووڵاتیانی سڤیل درێخی نەكەن.
