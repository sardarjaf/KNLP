ھەندێ چالاکی ھاوبەش ھەیە لەنێوانی ھاوسەراندا کەھۆکارێکی گرنگی مانەوەی پەیوەندیی ھاوسەرێتی سەقامگیر و بەستنەوەی پەیوەندیی راستەقینەیە لەنێوانی ھاوسەران لەماوەی ھاوسەرێتییاندا.
بەپێی توێژینەوەکانی ژمارەیەک زانایانی دەروونناسی و شارەزایانی خێزان چەندین شتی دیاریکراو ھەیە کەوادەکات ژیانی ھاوسەرێتی خۆشبەخت و جێگیر بێت.
لێرەشدا سێ چالاکی ھاوبەش دەخەینەروو کەھاوسەران پێکەوە ئەنجامی دەدەن ئەمەش وادەکات کەپەیوەندییان لەوپەڕی باشیدابێت، ئەمانەش وێب سایتی (فامیلی شەیر)ئاماژەی پێدابوو: 
١- پێکەوە پێکەنین: توێژینەوەیەکی (لۆرا کۆتز) زانای بواری زانستی کۆمەڵایەتی ئاشکرایکردوە کەئەو ھاوسەرانەی پێکەوە پێدەکەنن ئاماژەیە بۆ بەھێزی پەیوەندییەکەیان .
٢-مامەڵەی ھێمنانە: گۆڤاری ئەمۆتیۆن دەریخستوە کەدەستپێشخەری ھێمنانە و بەرێز بۆ ھاوبەشی ژیان، وادەکات ژیانی ھاوسەرێتی بەھێز و بەختەوەر بێت، بەھێزی پەیوەندییەکە وادەکات زیاتر ژیانیان سەقامگیر بێت.
٣- پابەند بوون بەکات و دەرچونە دەرەوە لەکاتێکی دیاریکراو و جێگیر وادەکات کاریگەری بەھێزی ھەبێ لەسەر پاراستنی ئاستێکی بەرزی رۆمانسی بوون لەنێوانی ھاوسەران لەمەودایەکی درێژخایەندا.
