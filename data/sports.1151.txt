لەكۆتایی ئەم وەرزە بۆندی مەسعود ئۆزێل لەگەڵ یانەی ئارسناڵ كۆتایی دێت، تا ئێستاش ئەو یاریزانە رەزامەندی لەسەر نوێكردنەوەی بۆندەكەی دەرنەبریوە، چەند یانەیەكیش گرنگی پێدەدەن، یەكێكیش لەو یانانە یانەی بەرشەلۆنەیەو دەیەوێت بیباتە ریزەكانی، بۆ ئەو مەبەستەش هەوڵەكانی دەستپێكردووە، تا لەمیركاتۆی زستانەدا بۆندەكە ئیمزا بكات، لەمبارەیەوە رۆژنامەی مۆندۆ دیپۆرتیڤۆ بڵاویكردۆتەوە: بەرشەلۆنە هەوڵی بەهێزكردنی هێڵی ناوەڕاست دەدات، لەئەگەری نەگەیشتنە رێككەوتن لەگەڵ كۆتینهۆی یاریزانی لیڤەرپوڵ، ئەوا هەوڵی ئیمزاكردنی لەگەڵ ئۆزێل دەدات، شارەزایانیش پێیانوایە بۆندەكە لە 20 ملیۆن یۆرۆ تێپەرناكات، چونكە ماوەی بۆندەكەی لەكۆتایی نزیك دەبێتەوە، جێگەی باسە ئۆزێل لەپێشوودا ماوەی سێ وەرز لەریزی یانەی ریاڵ مەدرید یاری كردووە، لەریزی یانەكانی ڤێردەربرێمەن و شاڵكە بووە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
