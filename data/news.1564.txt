وەزیری دارایی عێراق ئاشكرایدەكات: لەكۆتایی مانگی تەمموزی ئەمساڵدا عێراق لەگەڵ ناوەندە بانكی و داراییەكانی جیهان، بۆ تاوتوێكردنی‌ پلانی دەركردنی قەواڵەی دارایی بە بڕی 5 ملیار دۆلار، كۆدەبێتەوە.
لە لێدوانێكیدا بۆئاژانسی هەواڵی رۆیتەرز هۆشیار زێباری وەزیری دارایی عێراق رایگەیاند: لەكۆتایی مانگی تەمموزی داهاتوودا، عێراق لەگەڵ ناوەندە بانكی و داراییەكانی جیهان، لەوانەش جی بی مۆرگان-سیتی بانك-دۆیچە بانك- پلانی دەركردنی قەواڵەی دارایی بەبڕی 5ملیار دۆلار دەخاتەڕوو.
دەركردنی ئەو جۆرە قەواڵە داراییە لەلایەن عێراقەوە، واتە قەرزكردن لەبانكە نێودەوڵەتییەكان، لەپێناو چارەسەركردنی ئەو قەیرانە ئابووری و داراییەی رووبەڕووی بووەتەوە.
لەسەرەتای ئەم مانگەشدا، عێراق و سندوقی دراوی نێودەوڵەتی، رێككەوتن لەسەر ئەوەی بەغدا بڕی 833 ملیۆن دۆلار قەرز لەسندوقی ناوبراو بكات بۆزیاتر پەیداكردنی متمانە لەبازاڕدا.
