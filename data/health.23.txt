له‌ دووه‌مین كۆنفراسیی زانستیی نێوده‌وڵه‌تی زانكۆی سه‌ڵاحه‌دین و ‌زانكۆی ئیشق دا، د.
یوسف گۆران وه‌زیری خوێندنی باڵا و توێژینه‌وه‌ی زانستی له‌ وته‌یه‌كیدا ئاماژه‌ی به‌وه‌ كرد
، كوردستان لە ئێستادا له‌سه‌ره‌تای ده‌رهێنان و به‌كارهێنانی ئه‌و سه‌رچاوانه‌یه‌ كه‌ ڕه‌نگه‌ له‌ ئاینده‌دا كاریگه‌ری نەرێنی له‌سه‌ر ژینگه‌ی كوردستان جێبێڵێ، وتیشی" بۆیه‌ گرنگه‌ دیدمان بۆ ئه‌م مه‌سه‌له‌یه‌ بە ئاڕاسته‌یه‌ك بێت، كه‌ هاوسه‌نگی له‌ نێوان به‌كارهێنانی پیشه‌سازیی و سه‌رچاوه‌كانی وزه‌ و ژینگه‌ی كوردستان بپارێزێت.
سەرلەبەیانی ئه‌مڕۆ رێکەوتی ١٢/٤/٢٠١٥ د.
یوسف گۆران وه‌زیری خوێندنی باڵا و توێژینه‌وه‌ی زانستی به‌ یاوه‌ری راوێژکار و بەڕێوەبەرانی گشتیی وه‌زاره‌ت، به‌شدای له‌دووه‌مین كۆنفراسی زانستیی ساڵانه‌ی هه‌ردوو زانكۆی سه‌ڵاحه‌ددین و ئیشق كرد، كه‌ ژماره‌یه‌كی زۆر له‌ ئه‌كادیمیستی بیانی و ناوخۆ تێیدا ئاماده‌ی بون.
له‌ وتارێكیدا د.
یوسف گۆران باسی له‌ ڕۆڵ و ئه‌ركی زانكۆكانی كوردستان كرد به‌وه‌ی" زۆر گرنگه‌ زانكۆكان، كوردستان و كۆمه‌ڵگه‌كه‌ی بكه‌نه‌ سه‌رچاوه‌ و ئامانجی لێكۆڵێنه‌وه‌كان بەوەی پێویسته‌ زانكۆكانمان ده‌ست بخه‌نه‌ سه‌ر كێشه‌و برینه‌كان و هه‌وڵی دۆزینه‌وه‌ی ڕێگه‌چاره‌ی بۆ بده‌ن."
وتیشی ئه‌ركی زانكۆكان پێویسته‌ له‌وه‌ تێپه‌ڕێـت كه ته‌نها وانه‌ و زانست به‌خوێندكاران بڵێنه‌وه‌، به‌ڵكو هه‌ڵگرتنی به‌رپرسیارییه‌تی به‌رامبه‌ر كۆمه‌ڵگه‌كه‌مان و كێشه‌كانی و هه‌وڵی دۆزینه‌وه‌ی ڕێگه‌چاره‌ی زانست و ئه‌كادیمیانه‌، پێویسته له‌پێشی پێشه‌وه‌ی كاره‌كانمان بێت.
جێگەی ئاماژەیە دووه‌مین كۆنفراسیی زانستیی نێوده‌وڵه‌تی زانكۆی سه‌ڵاحه‌دین و ‌زانكۆی ئیشقدا بۆ ماوەی دوو رۆژ له‌ شاری هه‌ولێر بەردەوام دەبێت.
كه‌ نزیكه‌ی 150 كه‌س تێیدا ئاماده‌ بووه‌، هه‌روه‌ها42 توێژینه‌وه‌ تێیدا قبوڵکراوە و ڕێژه‌ی 60%ی توێژینه‌وەکان‌ لە زانكۆی سه‌ڵاحه‌دینە‌، هه‌روه‌ها له‌ئاستی جیهان زانكۆكانی مالیزیا، توركیا و هند به‌شدارییان كردووه‌و له‌ ئاستی ناو‌خۆش زانكۆكانی سۆران، زاخۆ و موسڵ به‌شدارییان كردووه‌.
خۆشحاڵم له‌مڕۆدا و له‌ كۆنفراسێكی زانستیی زانكۆی سه‌لاحه‌دین و ئیشق دا كۆبووینه‌ته‌وه‌ و قسه‌ و لێكۆڵینه‌وه‌ له‌ دیارده‌یه‌كی زانستی و جیهانی كه‌ ژینگه‌ و وزییه‌ ده‌كه‌ین، به‌و هیوایه‌ی بابه‌ته‌كانی ئه‌م كۆنفراسه‌ ببێته‌ مایه‌ی زیاتری گرنگیدان به‌م بابه‌ته‌ گرنگ و هه‌ستیاره‌ له‌هه‌رێمی كوردستان.
له‌ ڕۆژگاری ئه‌مڕۆدا، گرنگیدان و لێكۆڵێنه‌وه‌ له‌ بابه‌تی كاریگه‌ریی سه‌رچاوه‌كانی وزه‌ و شێوه‌ی ده‌رهێنانی له‌ ژینگه‌ی مرۆڤ و ده‌رهاوێشته‌ نه‌رێنییه‌كانی له‌سه‌ر كۆمه‌ڵگا، ڕه‌هه‌ندێكی جیهانی فراوانی وه‌رگرتووه‌.
پڕۆسه‌ی زێده‌ڕۆیی له‌ به‌كارهێنانی سه‌رچاوه‌كانی گۆی زه‌وی به‌شێوه‌یه‌كی ‌ناهاوسه‌نگ له‌ كۆتاییه‌كانی سه‌ده‌ی بیسته‌مه‌وه‌ كاریگه‌ری خراپی له‌سه‌ر ژینگه‌ی مرۆڤ له‌ ئاو و هه‌واو خاكی به‌جێهێشتووه‌، به‌شێوه‌یه‌ك ئێستا سه‌رجه‌م ناوه‌نده‌ ئه‌كادیمی و زانستی و ڕێكخراوه‌ جیهانییه‌كان له‌ هه‌وڵی دۆزینه‌وه‌ی پارسه‌نگێكن له‌نێوان به‌رده‌وامبوون له‌ گه‌شه‌سه‌ندنی ئابووری له‌لایه‌ك و پاككردنه‌وه و خاوێنكردنی گۆی زه‌وی له‌ ئاسه‌وا‌ره‌ مه‌ترسیداره‌كانی ئه‌م گه‌شه‌سه‌ندنه‌ بۆ سه‌ر ژینگه،‌ له‌لایه‌كی تر ئێستا زاناكان پێیانوایه‌، كه‌ تێكدانی ژینگه‌ی مرۆڤایه‌تی، كه‌ گۆی زه‌وییه‌، هیچ مانایه‌ك بۆ گه‌شه‌سه‌ندنی ئابووری و زیادكردنی سه‌رچاوه‌كانی وزه‌ ناهێڵێته‌وه‌، چونكه‌ له‌ كۆتاییدا مرۆڤ ئامانجی سه‌ره‌كی هه‌موو شتێكه‌.
به‌ستنی ئه‌م كۆنفراسه‌ بۆ ڕۆژگاری ئێستای كوردستان گرنگی تایبه‌تی خۆی هه‌یه‌، چونكه‌ كوردستان له‌ ئێستادا له‌سه‌رەتای ده‌رهێنان و به‌كارهێنانی ئه‌و سه‌رچاو‌انه‌یه،‌ كه‌ ڕه‌نگه‌ له‌ ئاینده‌دا كاریگه‌ری نه‌رێنی له‌سه‌ر ژینگه‌ی كوردستان جێبێڵێ، بۆیه‌ زۆر گرنگه‌ دیدمان بۆ ئه‌م مه‌سه‌له‌یه‌ بەو ئاراسته‌یه‌ بێت، كه‌ هاوسه‌نگی نێوان به‌كارهێنانی پیشه‌سازی سه‌رچاوه‌كانی وزه‌ و پارستنی ژینگه‌ی خاوێنی كوردستان بپارێزێت.
زۆر گرنگه‌ زانكۆكان، كوردستان و كۆمه‌ڵگه‌كه‌ی بكه‌نه‌ سه‌رچاوه‌ و ئامانجی لێكۆڵێنه‌وه‌كان، هه‌روه‌ها پێویسته‌ زانكۆكانمان ده‌ستبخه‌نه‌ سه‌ركێشه‌ و برینه‌كانمان.
ئه‌ركی زانكۆكان پێویسته‌ له‌وه‌ تێپه‌ڕێـت كه ته‌نها وانه‌ و زانست به‌خوێندكاران بڵێنه‌وه‌، به‌ڵكو هه‌ڵگرتنی به‌رپرسیارییه‌تی به‌رامبه‌ر كۆمه‌ڵگه‌كه‌مان و كێشه‌كانی و هه‌وڵی دۆزینه‌وه‌ی ڕێگه‌چاره‌ی زانست و ئه‌كادیمیانه‌، پێویسته له‌پێشی پێشه‌وه‌ی كاره‌كانمان بێت.
له‌كۆتاییدا ده‌ستخۆشی لە هه‌ڵسوڕاوانی ئه‌م كۆنفرانسه‌ زانستییه‌ ده‌كه‌م و به‌وهیوایه‌ی ببێته‌ وێستگه‌یه‌كی گرنگی گرنگیدان و به‌ره‌وپێشچونی ژینگه‌پارێزی و ژینگه ‌دۆستی و گه‌شه‌پێدانی هاوسه‌نگ له‌ كوردستانه‌كه‌مان.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
