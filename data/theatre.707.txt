        كاری شانۆیی و مۆنۆدرامای (ئافره‌تی بارمته‌كراو) له‌ نوسینی (د.مه‌نسور نوعمان) و نواندن و ده‌رهێنانی شانۆكاری ئافره‌ت (سایه‌ حوسێن) وه‌كو به‌رهه‌می گروپی گه‌نج بۆ شانۆ به‌شداری ده‌كات له‌ دیداری (گوڵه‌ مێخه‌ك) له‌ شاری سلێمانی، كه‌ تایبه‌ته‌ به‌ پێشكه‌ش كردنی نمایشی شانۆیی و نیشاندانی هه‌وڵ و به‌رهه‌می شانۆكاری ئافره‌ت، بۆ ئه‌م مه‌به‌سته‌ شانۆكار و ده‌رهێنه‌ر و ئه‌كته‌ری شانۆگه‌ری (ئافره‌تی بارمته‌كراو) له‌مه‌ڕ چۆنیه‌تی به‌شداری كردنیان ووتی "گه‌نج بۆ شانۆ وه‌كو گروپێكی دیاری نێو ناوه‌ندی هونه‌ری و شانۆیی له‌ كوردستان، وه‌كو تاكه‌ گروپی شانۆیی له‌ شاری هه‌ولێر به‌شداری دیداری (گوڵه‌ مێخه‌ك)ی كردووه‌، هه‌ڵبه‌ته‌ به‌شداری كردنی گه‌نج بۆ شانۆ له‌ هه‌ر پرۆژه‌و ڤیستیڤاڵێكدا، گه‌رم و گوڕی و جموجۆڵێكی باشتر دروست ده‌كات، ئه‌وه‌ش ده‌گه‌رێته‌وه‌ بۆ پێشكه‌ش كردنی نمایشه‌ شانۆییه‌كانی بو شێوه‌یكه‌ جوان، بۆ ئه‌مجاره‌ش ئێمه‌ هه‌وڵمانداوه‌ به‌ هێزه‌وه‌ به‌شداری ئه‌م دیداره‌ بكه‌ین، كه‌ بریاره‌ له‌ رێكه‌وتی 3/4/2011 له‌ شاری سلێمانی ده‌ست پێبكات، ده‌سته‌ی ته‌كنیكی و كارگێری گروپ به‌ شێوه‌یكی تۆكمه‌ خۆیان ئاماده‌ كردووه‌ بۆ ئه‌م نمایشه‌، دڵنیاشتان ده‌كه‌ینه‌وه‌، ئه‌م كاره‌ شانۆییه‌ی ئێمه‌ ده‌بێته‌ یه‌كێك له‌ كاره‌ هه‌ره‌ سه‌ركه‌وتوه‌كانی نێو دیداری (گوڵه‌ مێخه‌ك)".
