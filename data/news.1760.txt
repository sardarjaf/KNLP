چەكدارێكی شیعە مەزهەبی سەر بە حەشدی شەعبی دانیشتووی شارۆچكەی داقوقی باشوری پارێزگای كەركوك دوێنێ‌ سێ‌ شەممە 24ى ئايارى 2016 لە وڵاتی سوریا كوژرا.
بەپێی ئەو زانیاریانەی كە دەست (ڕێگای كوردستان) كەوتوون ئەو چەكدارە ناوی موستەفا عەلی فەخرەدینەو دانیشتووی شارۆچكەی داقوقە كە ماوەیەك لەمەوبەر چووەتە وڵاتی سوریا ولە ریزەكانی حیزبوڵلای عێراقی كە باڵێكی سەرەكی حەشدی شەعبییە بۆ بەرگریكردن لە ڕژێمی ئەسەد لە بەرەكانی شەڕدا دوێنێ‌ كوژراوە.
هەر بە پێی ئەو زانیاریانە هەواڵی كوژرانی گەیشتۆتە خانەوادەكەی ولە ئێستادا ئامادەباشی بۆ دەكرێت بۆ هێنانەوەی تەرمەكەی بەمەبەستی بەخاك شپاردنی لە شاری نەجەف كە شیعە مەزهەبەكانی كەركوك وداقوق وخورماتوو وەكو نەریتێكی ئاینی كوژراو مردووەكانیان دەبەنە شاری نەجەف ولەوێ‌ دەیانێژن.
