وه‌زاره‌تی سامانه‌ سروشتییه‌كانی حكومه‌تی هه‌رێم رایده‌گه‌یه‌نێت، له‌ مانگی ئابی ٢٠١٥ دا، حكومه‌تی هه‌رێمی كوردستان كۆی 14,657,798 به‌رمیل نه‌وتی خاوی له‌ رێگه‌ی هێڵی بۆری نه‌وته‌وه‌ له‌ به‌نده‌ری جیهانه‌وه‌ هه‌نارده‌ كردووه‌.
له‌ راگه‌یه‌ندراوێكدا كه‌ وێنه‌یه‌كی بۆ خه‌ندان نێردراوه‌ وه‌زاره‌تی سامانه‌ سروشتییه‌كانی حكومه‌تی هه‌رێمی كوردستان رایده‌گه‌یه‌نێت: "له‌ مانگی ئابی ٢٠١٥ دا، حكومه‌تی هه‌رێمی كوردستان كۆی 14,657,798 به‌رمیل نه‌وتی خاوی له‌ رێگه‌ی هێڵی بۆری نه‌وته‌وه‌ له‌ به‌نده‌ری جیهانه‌وه‌ هه‌نارده‌ كردووه‌.
له‌م بڕه‌ش، 11,356,277 به‌رمیل (واته‌ 366,331 به‌رمیلی رۆژانه‌)ی به‌شێوه‌ی باركردنی راسته‌وخۆ له‌ به‌نده‌ری جیهانه‌وه‌ هه‌نارده‌ كردووه‌ و 1,579,004 به‌رمیل واته‌ (تێكڕای 50,935 به‌رمیلی رۆژانه‌ی) راده‌ستی سۆمۆ كردووه‌".
له‌ راگه‌یه‌ندراوه‌كه‌دا ئه‌وه‌ش هاتووه‌، "له‌ مانگی ئابی ٢٠١٥ دا، بۆری هه‌نارده‌كردن بۆ ماوی ٩ رۆژ له‌كاركه‌وتووه‌ به‌هۆی چه‌ند رووداوێكه‌وه‌ له‌ ناو توركیا كه‌ له‌ده‌ره‌وه‌ی ده‌سه‌ڵاتی هه‌رێمی كوردستاندایه‌".
وه‌زاره‌تی سامانه‌ سروشتییه‌كان ئاشكراشی ده‌كات كه‌، به‌مزووانه‌ ته‌واوی راپۆرتی مانگانه‌ی هه‌نارده‌كردن بۆ مانگی ئابی ٢٠١٥ له‌سه‌ر ماڵپه‌ری وه‌زاره‌تی سامان سروشتیه‌كان www.mnr.krg.org  بڵاو ده‌كرێته‌وه‌".
