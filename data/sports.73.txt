 یانەی بوروسیا دۆرتمۆندی ئەڵمانی رایگەیاند: بەهۆی پێكانەوە لە پاژنەی پێی تا كۆتایی ئەمساڵ تواناكانی ماریۆ گۆتزەی هێرشبەر لەدەست دەدەن، یانەكە لەسەر ئەژماری رەسمی خۆی لەتۆڕی كۆمەڵایەتی ئاشكرای كردووە: گۆتزە بۆ ماوەی شەش هەفتە بەهۆی گرژبوون لەبەشێك لەپاژنەی پێی راستی لەیاریگاكان دووردەكەوێتەوە، ماریۆ گۆتزە لەكاتی یاری نێوان بورودسیا دۆرتمۆند و شاڵكە لەهەفتەی 13ی بۆندس لیگا توشی ئەو پێكانە بوو كە ئەو یاریە بەیەكسان بوون و بە 4 گۆڵ بۆ هەردوولا كۆتایی هات، جێی ئاماژەپێكردنە: گۆتزەی تەمەن 25 ساڵ كە لەیاری كۆتایی جامی جیهانی 2014 ی بەرازیل گۆڵی بردنەوەی هەڵبژاردەكەی لەبەرامبەر ئەرجەنتین تۆماركرد، لە ماوەی 3 ساڵی رابردوو بەهۆی زۆری پێكانەكانەوە روبەروی كێشەی زۆر بۆتەوە و رەنگە پێكانەكەی ئەمجارەی هەرەشەی دووركەوتنەوەی لە بەشداریكردن لەیاریەكانی جامی جیهانی 2018 ی روسیا بۆ دروست بكات لەگەڵ هەڵبژاردەی مانشافت.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
