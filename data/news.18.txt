وەزیری بەرگری ئەڵمانیا رایگەیاند، بەنیازن مەشق بە كوردانی ئێزدی بكەن و رایانبهێنن بۆ ئەوەی شەڕ لە دژی رێكخراوی دەوڵەتی ئیسلامی داعش بكەن.
ئۆرسۆلا ڤۆن دێرلاین وەزیری بەرگری ئەڵمانیا بە رۆژنامەی بیڵدی ئەڵمانی راگەیاندوە، سوپای ئەڵمانیا پاڵپشتی ئەو ئێزدیانە دەكات كە دەیانەوێت لەناوچەكانی خۆیان شەڕی تیرۆریستانی داعش بكەن، بۆ ئەم مەبەستەش كەتیبەیەكیان لێ دروست دەكەن.
ئاشكراشی كردووە، هێزەكانی پێشمەرگەی كوردستان ئەركی ئامادەكردنی ئەم كەتیبەیە لە ئەستۆ دەگرن، مەبەستی سەرەكیشیان لەم هەنگاوە، سەڵماندنی ئەوەیە كە هەموو لایەك دژی رێكخراو گروپە توندڕەوەكان دەوەستنەوە.
ئەم هەنگاوەی ئەڵمانیا دوای ئەوە دێت، كە لەمانگی دوانزەی ساڵی دوو هەزارو چواردە وەزیری بەرگری ئەو وڵاتە رایگەیاند، لەبەر ئەوەی تاقیكردنەوەیەكی باشمان لەگەڵ پێشمەرگە هەیەو جێگای متمانەی ئێمەن، ئەوانیش پێویستیان بە چەك و راهێنانە، بۆیە راوێژكاری سەربازی رەوانەی هەرێمی كوردستان دەكەین و بنكەیەكی سەربازیش لەشاری هەولێر بۆ مەشق و راهێنانی پێشمەرگە دەكەینەوە.
