ئەنجوومەنی پارێزگای سەڵاحەدین پڕۆسەی دەستپێكردنی گەڕاندنەوەی ئاوارەكانی سنووری پارێزگاكەی دەستپێكرد، ئەندامێكی ئەنجومەنی‌ نوێنەرانی‌ عێراقیش رایدەگەیەنێت، كە دووسەد و پەنجا خێزانی‌ عەرەبی ئاوارە لە هەرێمی‌ كوردستانەوە بۆ تكریت گەڕاونەتەوە.
رەشید بەیاتی، ئەندامی ئەنجوومەنی پارێزگای سەڵاحەدین ڕایگەیاند، پرۆسەی گەڕاندنەوەی خێزانە ئاوارەكانی دەستپێكرد، كە لە دوای پەلاماری تیرۆریستانی داعش داگیركردنی پارێزگاكە هەڵاتبوون.
بەیاتی ئاشكراشیكرد، كە ئامادەكاریەكان تەواوبووە بۆ گواستنەوەی نزیكەی دووسەد خێزانی ئاوارە لە شارۆچكەی سامەڕا بۆ شاری تكریت، هاوكات پەنجا خێزانی دیكەش لە شاری كەركووكەوە دەستیان بە گەڕانەوە كردوە.
لای خۆشیەوە بەدر فەحل ئەندامی‌ ئەنجومەنی‌ نوێنەرانی‌ عیراق راگەیاند، كە دووسەدو پەنجا لەو خێزانانە ئاوارانە لە هەرێمی‌ كوردستانەوە بۆ ناوچەكانی خۆیان گەڕاونەتەوە.
