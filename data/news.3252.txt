دوێنێ 2015/6/25 دادگای كەلار لەسەر سكاڵایەك رۆژنامەنووس و سەرنووسەری سایتی ئاگاپرێس جەلال هۆرێنی دەستگیركرد.
ئەمەو دادوەری دادگاكە بەپشت بەستن بەماددەی خراپ بەكارهێنانی ئامێرەكانی پەیوەندیكردن، بڕیاری دەستگیركردنی ناوبراوی داوە، لەكاتێكدا جەلال هۆرێنی ماوەیەكە چەندین بەڵگەنامەی لەسەر مامەڵەی نایاسایی لەسنووری شارەوانی كەلارو تاپۆی خانووبەری كەلار تەنانەت دەربەندیخانیش بڵاوكردەوەو گەندەڵییەكی دیاری لەو كەیسانەدا ئاشكراكردووە.
