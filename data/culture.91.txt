به‌پێی زانیارییه‌كانی ماڵپه‌ری بی بی سی ئینگلیزی، ئومبێرتۆ ئیكو نووسه‌ر و فه‌یله‌سووفی ناوداری ئیتاڵی له‌ ته‌مه‌نی ٨٤ ساڵیدا كۆچی دوایی كرد.
به‌پێی زانیارییه‌كانی ماڵپه‌ره‌كه‌، ئه‌و نووسه‌ره‌ شه‌وی هه‌ینی له‌ ماڵی خۆیدا گیانی له‌ده‌ستداوه‌و تائێستا له‌سه‌ر هۆكاری مردنیشی هیچ زانیاریه‌ك بڵاونه‌كراوه‌ته‌وه‌.
ئه‌و نووسه‌رو فه‌یله‌سووفه‌ ساڵانێكه‌ به‌هۆی نه‌خۆشی شێرپه‌نجه‌وه‌ ئازار ده‌كێشێت.
ئیكو، چه‌ند كتێبێكی بۆ منداڵانیش نووسیوه‌و چه‌ند كتێبێكیشی له‌ بواری ره‌خنه‌ی ئه‌ده‌بی بڵاوكردووه‌ته‌وه‌.
بڕوانامه‌ی دكتۆرای له‌ زانكۆی تورینتۆ وه‌رگرتووه‌و له‌ زانكۆكانی میلان، فلۆرانس و بۆلۆنیا وانه‌ی وتووەته‌وه‌.
ئه‌و نووسه‌ره‌ له‌ كتێبێكی خۆ به‌ ناوی "ئیمان یا بێ ئیمانی" باسی ئاییبی مه‌سیحیش ده‌كات و روانگه‌ی لیبراڵی ئه‌و زۆربه‌ی جار له‌گه‌ڵ روانگه‌ی فه‌رمی كڵێسای كاسۆلیك ناكۆك بوو.
