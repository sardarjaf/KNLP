بارام و نازەنین چیرۆکێکی دڵداری دلتەزێنە که‌ له‌ گه‌ڕه‌کی (ره‌حیماوه‌) ڕوویداوه‌.
بارام گەنجێکی موو زەردی باریکەلانە و کەمانچە ژەن بوو.
نازەنین کچێکی هەرزەکاری خرپن و خوێن شیرین و پێست سپی بالابەرز بوو.
لە پاش تێپەربوون  سی ساڵ بەسەر ئەم دڵدارییە ، ئێستا نازەنین مووە سپییەکانی لە ژێر لەچکەکەی شاردۆتەوە ، نەخۆش و لاواز لەسەر قەرەوێلەیەک پاڵ کەوتووە وکەمانچەیەکی بەدەستەوەیە و جارجار یاری بە ژێیەکانی دەکات و چیرۆکی ئەم خۆشەویستیەمان بۆ دەگێڕێتەوە :
له‌سه‌ره‌تای سالی هه‌شتاکان  قوتابی ئاماده‌یی بووم ، لە دوا ناوەندی ( خانزادی کچان) دەمخوێند.
کاتێ لە قوتابخانە بەردەبووین ، من  به‌ناو بازاڕی رە‌حیماوا ده‌گه‌ڕامه‌وه بەرەو ماڵ ،‌که‌س نه‌بوو نه‌ڕوانێته‌به‌ژن وبالام ، له‌بیرمه‌دوکانداره‌کان سه‌ریان ده‌هێنایه‌ده‌ره‌وه‌تا سێبه‌ره‌که‌م ببینن .
پیره‌مێرده‌کانی بن دیوارش توانجیان ڵیمده‌دا..من کچێکی به‌ناز و ناسک بووم .
زۆربه‌ی  گه‌نجی گه‌ڕه‌ک کۆلان به‌ کۆلان به‌دوام ده‌که‌وتن ئاوڕم لێیاننه‌ده‌دایه‌وه‌..ته‌نیا بارام نه‌بێت .
ئه‌ویش به‌دوام نه‌ده‌که‌وت به‌لکو له‌دوکانه‌که‌ی (ئوسمان کاره‌باچی) ڕاده‌وەستا تا من به‌به‌رده‌میا  تێپه‌ڕده‌بووم.
کاتێ ده‌گه‌یشتمه‌ئاستی بارام به‌نیگایه‌ک سه‌یرم ده‌کرد ده‌مبینی فرمێسک له‌چاوه‌کانی قه‌تیس مابوون .
منیش ئه‌وه‌نده‌خۆشمده‌ویست ده‌مگوت : ده‌بێت ڕۆژێک بێت بتوانم ئه‌و فرمێسکانه‌ی به‌په‌نجه‌کانم بسڕمه‌وه‌.
ئه‌وه‌ی سه‌رنجی ڕاکێشابووم له‌بارام کاتێ له‌دوور ده‌مبینی که‌مانچه‌یه‌کی پێبوو ، کاتێکش نزیکی ده‌بوومه‌وه‌ له‌شه‌رما که‌مانچه‌که‌ی ده‌شارده‌وه‌هه‌ر که‌پشتم لێده‌کرد ده‌چووه‌ناو دوکانه‌که‌و خۆشترین ئاوازی بۆ ده‌ژه‌نیم .
سه‌ره‌تا وامده‌زانی بۆیه‌ که‌مانچه‌که‌ده‌شارێته‌وه‌ڕه‌نگبێ نه‌زانێت بیژه‌نێت..دوای ئه‌وه‌ی ڕۆژانه‌به‌به‌رده‌م دوکانه‌که‌تێده‌په‌ڕیم و گوێم ڕاده‌گرت، بۆم ده‌رکه‌وت جوانترین مۆسیقا ژه‌نه‌!.
ئه‌و ئاوازانه‌ی بارام ده‌یژه‌نی به‌که‌مانچه‌که‌ی ..بوون به‌ به‌شێک له‌روح و جه‌سته‌م ..به‌ڕۆژ گوێم له‌ئاوازه‌کانی ده‌گرت ..به‌شه‌ویش له‌گه‌لی ده‌نوستم .
به‌و ئاواته ‌بووم ڕۆژێک بارام ڕێگام لێبگرێ و بلێ خۆشمده‌وێی ، یاخود نامه‌یه‌کی بۆم هه‌لدایه‌تا پڕ به‌دڵ هه‌لیگرمه‌وه‌.
له‌دوا جار بۆ ئه‌وه‌ی ڕه‌زامه‌ندیم پشانده‌م ، کاتێک ده‌گه‌یشتمه‌ لای بارام  خه‌نده‌یه‌کم له‌سه‌ر لێو بۆ ده‌بزواند  هه‌نگاوه‌کانم هێواشتر ده‌کرده‌وه‌تا گوێم له‌وشه‌ی سلاوێک بێت .
هه‌ر که‌ده‌ستی به‌که‌مانچه‌ژه‌نین ده‌کرد ده‌سته‌سڕه‌که‌م به‌رده‌دایه‌وه‌ ساتێک دەوەستام تا جوانتر بتوانم گوێبیستی ئاوازی دلی بم...
ڕۆژێکیان له‌دووره‌وه ‌بارامم بینی له‌به‌رده‌م دوکانه‌که‌به‌خۆی و که‌مانچه‌که‌ی و له‌شه‌باریک ولاوازه‌که‌ی ڕاوه‌ستا بوو..منیش ویستم نازی پێ بفرۆشم چوومه‌ڕیزی ئه‌وبه‌ری شه‌قامه‌که‌، خۆم کرد به‌ناو  کۆلانه‌ته‌سکه‌که‌ی به‌رانبه‌ر مزگه‌وته‌که‌..له‌ناکاو بارامم بینی به‌ئاره‌قی شین و مۆر به‌دوامه‌وه‌ده‌هات.
ڕێک به‌رانبه‌ری  وه‌ستام..هیچی بۆ نه‌ما مه‌جبووربوو قسه‌یه‌ک بکات ..یه‌که‌م قسه‌ی ئه‌وه‌بوو
له‌پڕێکا هه‌ردووکمان چاومان که‌وت به‌درزو چالی خانووە بە خشت دروستکرەوەکەی مالی ( عه‌لی نه‌جار) ..چالێکمان نیشان کرد ..هه‌ر ڕۆژ بارام نامه‌کانی له‌ناوی داده‌نا منیش وه‌لامیم ده‌دایه‌وه‌..ئه‌و چاله‌بووه‌پۆستخانه‌.
نامه‌کانمان به‌بێ پول ده‌ست به‌ده‌ستی ده‌کرد..هه‌موو جارله‌دووره‌وه‌سه‌یری چاله‌که‌م ده‌کرد هه‌ر که‌گوێچکی کاخه‌زم ده‌بینی ده‌گه‌شامه‌وه‌..
 ئای چه‌ند به‌ترس و لەرزەوە‌ نامه‌کانم هه‌لده‌گرته‌وه‌ده‌بوایه‌سه‌د جار سه‌یری ئه‌م سه‌رو ئه‌وسه‌ری کۆلانه‌که‌بکه‌م ئینجا ده‌ستم ده‌برد بۆ درزی نێوان خشته‌کان ..نامه‌که‌م له‌ناو چنگم ده‌ئاخنی وخوا خوامبوو بگه‌مه‌ماڵ تا نه‌ک جارێک سه‌دجار بیخوێنمه‌وه‌..
من و بارام  جوانترین و پاکترین په‌یوه‌ندیمان هه‌بوو..نامه‌کانی پڕ بوون له‌وشه‌ی ڕه‌نگاوڕه‌نگ ..کاتێ نامه‌کانیم ده‌خوێنده‌وه ‌وامده‌زانی بارام گورانیم بۆ ده‌لێ و ده‌ملاوێنێته‌وه‌..سه‌یر له‌وه‌یه‌بوو له‌دێڕێکدا بۆی نەدە‌نوسیم خۆشمده‌وێی که‌چی گشت پیت  و وشه‌کانی ده‌بوون به‌وشه‌ی ئه‌شق و ده‌بارینه‌سه‌ر جه‌سته‌م ته‌نانه‌ت جارێکیان لێم پرسی : بارام له‌نامه‌کانت بۆ نانوسی خۆشم ده‌وێی ..بارام پێکه‌نی گوتی : یه‌کجار پێمووتوی ئیتر ئه‌وه‌به‌لێن بووه‌..
ئه‌وه‌خۆشترین وشه‌بوون له‌ده‌می که‌سێکه‌وه‌به‌ڕاستگۆیی بیبیستم ..له‌و ڕۆژه‌وه‌داوام لێنه‌کرده‌وه ‌چیتر پێم بلێ خۆشمده‌وێیی..نیگا کردنی چاوه‌کانی هه‌موو شتێکی بۆم ده‌خوێنده‌وه‌.
دوا جار که‌بارامم بینی له‌هه‌مان کۆلانی ته‌سکی به‌رانبه‌ر مزگه‌وته‌که‌بوو.
بە خۆیی کەمانچەکەی دەستی پێشی لێگرتم و گوتی : ده‌بێ بڕۆم ببمه ‌پێشمه‌رگه‌!
بارام گوتی : نازه‌نین کاتی هاتنه‌داخوازیتم نه‌ماوه‌..من ته‌نزیمی بووم ئێستا شانه‌که‌مان ئاشکرا بووه‌..ئه‌بێ ڕاکه‌م وخۆم بشارمه‌وه‌.
گوتم : به‌قوربانتبم ئاگای له‌خۆت بێت ، هه‌ر کات توانیت بنێره‌داخوازیم ئاماده‌م بێم له‌و گوند و شاخانه‌له‌گه‌لتا بژیم.
پاشان بارام که‌مانچه‌که‌ی دایه‌ده‌ستم گوتی : نازه‌نین ئه‌م که‌مانچه‌یه‌دیارییه‌بۆ هه‌ردووکمان کاتێ بوویت به‌هاوسه‌رم خۆشترین مۆسیقات بۆ ده‌ژه‌نم .
بارام ماچێکی سه‌ر ڕومه‌تی کردم و هه‌رچه‌ندی کرد شه‌رمی کرد لە باوه‌شم بگرێت ..به‌لام له‌گه‌ل ماچ کردنه‌که‌ئاگام لێبوو تێر بۆنی کردم..پاشان ده‌ستی گوشیم.
له‌به‌رئه‌وه‌ی بارام قوڕگی پڕ له‌ گریان بوو وه‌لامی نه‌دامه‌وه‌، زوو پشتی تێکردم تا فرمێسکه‌کانی لێمبشارێته‌وه‌.
له‌سه‌ر سووچی کۆلانه‌که‌ ئاوڕێکی ڵیدامه‌وه‌ و وه‌ک خۆر ئاوا بوو ، ژیانی تاریک کردم.
تا ئێستا واده‌زانم دوێنێه‌و ئێستا نا ئێستا بارام ده‌گه‌ڕێته‌وه‌..به‌عه‌قل ده‌زانم وانییه‌ناگه‌ڕێته‌وه‌به‌س به‌دڵ و به‌گیان له‌گه‌لمایه‌و جیا نابێته‌وه‌.
له‌ پاش چه‌ند مانگێ بارام نامه‌کانی به‌ ده‌ستی دایک و خوشکه‌کانی گه‌یانده‌ ده‌ستم، منیش پێمخۆشبوو که بارام په‌یوه‌ندییه‌که‌مانی له‌گه‌ل ماله‌وه‌یاندا ئاشکرا کردبوو ئه‌وه‌یش نیشانه‌ی به‌ وه‌فایی بوو‌،به‌م بۆنه‌یه‌ له‌گه‌ڵ خوشکه‌که‌ی بارام بووین به‌ هاوڕێ و زوو زوو سه‌ری لێده‌دام و دڵنه‌وایی ده‌دامه‌وه‌.
مالێکی خانەخوێم پەیدا کردووە بەلێنیان پێداوم لە وەرزی داهاتوو ژوورێکمان بۆ سازکەن.
ئەو ژوورە دەبێت بە هێلانەی خۆشەویستیمان و ....
 شەوانە ئاوازم بۆ دێت نازانم چۆن بیاننوسمەوە.
..چەندە خۆشدەبوو لە جیاتی ئەم کلاشینکۆفەی سەرشانم کەمانچەکەم بەدەستەوە بوایە تۆش بەتەنیشتمەوە لەگەڵ ئەم پۆلە پێشمەرگە قارەمانانە لە سەنگەرێکدا بووینایە و جوانترین ئاوازم بۆتان بژەنیایە.
نازەنین بە قەد ئەوەی بیری تۆ دەکەم ئەوهاش بیری کەمانچەکەم دەکەم .
نازەنین نامەکانی خستە ژێر سەرینەکەی و وەک منداڵ دای لە پڕمەی گریان و وتی :جەنگ کردەوەیەکی دزێوە و تەڕ و وشک پێکەوە دەسوتێنێ...( بارام) لە تەمەنێکی کورتی پێشمەرگەیاتی پای کەوتە سەر مین و  شەهید بوو، لەشە نەرم نیانەکەی و موو زەردیییەکەی پارچە پارچە بوو.
به‌ شه‌هید بوونی بارام وه‌ک دایکێکی جه‌رگ سووتاوم لێهات.
ته‌نیا و دلته‌نگ، بۆ ساتێک نه‌متوانی له‌بیری خۆمی به‌رمه‌وه‌.
هه‌میشه‌ له‌ دڵی خۆم ده‌لێم: چی ده‌بوو ئه‌گه‌ر چاره‌نووسم  ڕه‌ش نه‌بوایه‌ و بارام هاوسه‌رم بوایه‌، ژیانم پڕ له‌ مۆسیقا و خۆشی بوایه!‌.
ئەی کەمانچە خۆشەویستەکەی دەستی یارم تا ئێستاش بۆنی بارامت پێوە ماوە ... ئەم عەشقە وا دەمسووتێنێ ، مەگەر بە نۆتەکانی تۆ بگوژێمەوە...ئەو ئاوازەی بارام بۆی دەژنیم وا لە گوێچکم دەزرنگێتەوە... تۆ کۆرپەی ساوای من و بارامی لە بیرت نەچێ لە پاش مەرگم بە ئاوازە دڵگیرەکەت داستانی        دلداری من و بارام بژه‌نیته‌وه‌...                                                      ‌
