بەڕێوەبەری راگەیاندنی قایمقامییەتی خورماتوو ئاشكرایدەكات، بەهۆی تەقینەوەی بۆمبێكی چێنراو لەناو سەنتەری شاری خورماتوو دوو منداڵ بەسەختی بریندار دەبن.
محەمەد فایەق بەڕێوەبەری راگەیاندنی قایمقامییەتی خورماتوو ئەمڕۆ سێ شەممە 30/6/2015 هەواڵەكەی پشتڕاستكردەوەو بەڕێگای كوردستانی راگەیاند: بەهۆی تەقینەوەی بۆمبێكی چێنراو لەنزیك قوتابخانەی ئەمانی لەگەڕەكی "تین" دوو منداڵ كە لەنزیك تەقینەوەكە بوون بەسەختی برینداربوون.
گوتیشی: دوای تەقینەوەكە تیمەكانی فریاگوزاری و هێزە ئەمنییەكان گەیشتنە شوێنی رووداوەكە و بریندارەكانیان بۆ نەخۆشخانە بەمەبەستی چارەسەركردن گواستەوەو لێكۆڵینەوەش لەو بارەیەوە دەستیپێكردووە.
