چاوه‌ڕوان ده‌كرێت له‌ دانیشتنی سبه‌ینێ سێشه‌ممه‌-ی ئه‌نجومه‌نی وه‌زیرانی عیراق، حه‌یده‌ر عه‌بادی چه‌ند چاكسازییه‌كی دیكه‌ رابگه‌یه‌نێت كه‌ هه‌ڵوه‌شاندنه‌وه‌ی هه‌ندێك وه‌زاره‌تیش ده‌گرێته‌وه‌.
رۆژنامه‌ی سه‌باح بڵاویكرده‌وه‌، بۆ ته‌واوكردنی به‌رنامه‌ چاكسازییه‌كه‌ی كه‌ به‌ڵێنی پێداوه‌ و بۆ جێبه‌جێكردنی داواكارییه‌كانی خۆپیشانده‌ران، حه‌یده‌ر عه‌بادی، سه‌رۆكی ئه‌نجومه‌نی وه‌زیرانی عیراق به‌نیازه‌ له‌ دانیشتنی سبه‌ینێ سێشه‌ممه‌، چه‌ند چاكسازییه‌كی دیكه‌ رابگه‌یه‌نێت.
له‌ هه‌واڵه‌كه‌ی رۆژنامه‌ی سه‌باحدا هاتووه‌ كه‌ یه‌كێك له‌ بڕیاره‌كانی سه‌رۆك وه‌زیرانی عیراق كه‌مكردنه‌وه‌ی ژماره‌ی وه‌زاره‌ته‌كانه‌ بۆ 15 وه‌زاره‌ت، به‌جۆرێك كه‌ هه‌ندێك وه‌زاره‌ت هه‌ڵده‌وه‌شێنرێنه‌وه‌ و تێكه‌ڵ به‌ وه‌زاره‌ته‌كانی دیكه‌ ده‌كرێن.
