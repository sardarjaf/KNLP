لە یاریەكانی پاڵەوانێتی جامی دۆستانەی نێو دەوڵەتی پاڵەوانان و لە میانی یاریەكانی كۆمەڵەی ئەمریكای باكور، یانەی مانچستەر سیتی ئینگلیزی سەركەوتنێكی گەورەی لە بەرامبەر یانەی ریاڵ مەدریدی ئیسپانی تۆماركرد و یاریەكەی بە 4 گۆڵ بەرامبەر بە گۆڵێك لێ بردەوە، لە گێمی یەكەمی یاریەكەدا یاریزانانی هەردوو یانە سەركەوتو نەبوون لە تۆماركردنی گۆڵ و ئەو گێمە بە یەكسان بوون بەبێ گۆڵ كۆتایی هات، لە گێمی دووەمدا یاریزانانی مان سیتی بە ئاستێكی زۆر بەرزەوە دەركەوتن و لە دەقیقەی 52 نیكۆلاس ئۆتامیندی بەربەستی یەكسان بوونی شكاند و گۆڵی یەكەم و پێشكەوتنی یانەكەی تۆماركرد، دوای 7 دەقیقە لەو گۆڵە رەحیم سترلینگ بۆ جاری دووەم تۆڕی گۆڵی یانەكەی پاڵەوانی ئەوروپا و ئیسپانیای هەژاند و مان سیتی كردە خاوەن گۆڵی دووەم، تیپەكەی پیپ گواردیۆلا دوای ئەوە لە گۆڵ تۆماركردن بەردەوام بوون و لە دەقیقەی 67 گۆڵی سێیەمیان لەرێگەی جۆن ستۆنز تۆماركرد و ئەوەندەی تر ئەركی یانەی شاهانەیان قورستر كرد، پێش كۆتایی هاتنی یاریەكەش بە 8 دەقیقە براهیم دیاز ناوی خۆی لە لیستی گۆڵكارانی یاریەكە نوسی و واژۆی لەسەر گۆڵی چوارەمی مان سیتی كرد، لە بەرامبەردا و لە دوا ساتەكانی یاریەكە ئۆسكار رۆدریگیز بەلێدانێكی جوان لە دەرەوەی ناوچەی سزا گۆڵێكی بۆ ریاڵ مەدرید تۆماركرد و یاریەكە بە بردنەوەی مان سیتی بە 4 گۆڵ بەرامبەر بە گۆڵێك كۆتایی هات.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
