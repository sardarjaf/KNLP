سکرتێری گشتیی ناتۆ، یەنس ستۆلتنبرگ رایگه‌یاند، كه‌وا به‌ خۆشحاڵیه‌وه‌ پێشوازی له‌ ته‌واوی ئه‌و هه‌وڵانه‌ ده‌كه‌ن كه‌ له‌ ئه‌فغانستان ده‌نرێن بۆ ده‌سته‌به‌ركردنی ئاشتی و رێككه‌وتن.
سه‌باره‌ت به‌ كوژرانی سەرکردەی بزووتنەوەی تاڵیبان، مه‌لا ئه‌خته‌ر مه‌نسوور له‌ هێرشێكی ئاسمانی ئه‌مریكادا، ستۆلتنبرگ راگه‌یه‌نراوێكی بڵاو كرده‌وه‌ و تیایدا ئاماژه‌ی به‌وه‌ كرد كه‌ كوشتنی مه‌نسوور له‌لایه‌ن هەردوو حكوومه‌تی ئه‌فغانستان و ئه‌مریكاوه‌ پشتڕاست كراوه‌ته‌وه‌.
ناوبراو راشیگەیاند: "مه‌لا مه‌نسوور به‌ربه‌ستی له‌به‌رده‌م كۆبوونه‌وه‌كانی حكوومه‌تی ئه‌فغانستان و تاڵیباندا دروست كردبوو و، رێگری كردبوو له‌ به‌ره‌وپێشچوونی ئاشتی و رێككه‌وتن له‌ ئه‌فغانستاندا.
ناتۆ و هاوپه‌یمانانی، به‌رده‌وام ده‌بن له‌سه‌ر جێبه‌جێ كردنی ئه‌ركه‌كانیان و مه‌شق و راهێنان به‌ هێزه‌ ئه‌منیه‌كانی ئه‌فغانستان بۆ ئه‌وه‌ی دووباره‌ ئەو وڵاتە نه‌بێته‌وه‌ به‌ناوچه‌یەکی ئارام بۆ تیرۆریستان.
له‌گه‌ڵ ئه‌وه‌شدا پشتیوانی ده‌كه‌ین له‌ قۆناغی ئاشتی و رێككه‌وتن به‌ رابه‌رایه‌تی خەڵکی ئه‌فغانستان و، به‌ خۆشحاڵیه‌وه‌ پێشوازی له‌ هه‌موو ئه‌و هه‌وڵانه‌ ده‌كه‌ین كه‌ له‌و باره‌یه‌وه‌ ده‌نرێن".
