جەمیل بایك هاوسەرۆكی كۆماجڤاكێن كوردستان ڕایگەیاند، ئەگەر توركیا دەست لەسەر هێرشەكانی هەڵنەگرێت، شەڕ لە دژی حكومەتی توركیا چڕتر دەكەنەوە.
بایك، لەدیدارێكیدا لەگەڵ ماڵپەڕی هەواڵی بی بی سی وتویەتی، هۆكاری ئەم بڕیارەمان حكومەتی توركیایە، چونكە دەیەوێت خۆمان بەدەستەوە بدەین.
هەر لەو چاوپێكەوتنەدا بایك ئامادەیی مەرجداری بۆ ئاگربەست لەگەڵ توركیا راگەیاندووە، ئەگەر هاتوو سوپای توركیا هێرشەكانی بۆ سەر ناوچە كوردییەكان لەباكووری كوردستان رابگرێت.
لە وەڵامی وتەكانی بایكدا، ئیبراهیم كالن، وتەبێژی سەرۆكایەتی كۆماری توركیا رایگەیاند بۆ گفتوگۆكردن لەگەڵ پەكەكە ئامادەنین و بەردەوامی بە شەڕ دەدەین.
لە ڕووی ئەمنیشەوە رۆژی دووشەممە لە شاری نسێبین لە ئەنجامی تەقینەوەیەكدا دوو سەربازی توركیا كوژران و دووانی دیكەش بریندار بوون.
