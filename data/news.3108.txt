كۆمپانیای‌ فه‌رمی‌ به‌رهه‌مهێنانی‌ كاره‌با له‌كینیا رایگه‌یاند مه‌یمونێك بووه‌ته‌هۆی‌ ئه‌وه‌ی‌ ماوه‌ی‌ سێ‌ كاتژمێر ته‌زووی‌ كاره‌با له‌و وڵاته‌ بپچڕێت.
كۆمپانیاكه‌"كۆمپانیای‌ كینیا بۆ به‌رهه‌مهێنانی‌ كاره‌با" له‌به‌یاننامه‌یه‌كدا بڵاویكردووه‌ته‌وه‌ كه‌ مه‌یمونه‌كه‌ چووه‌ته‌ سه‌ربانی‌ وێستگه‌ی‌ "گیتارۆ"ی‌ تایبه‌ت به‌به‌رهه‌مهێنانی‌ كاره‌با كه‌ده‌كه‌وێته‌ ناوه‌ڕاستی‌ وڵاتی‌ كینیا‌و پاشان كه‌وتووه‌ته‌سه‌ر یه‌كێك له‌محاویله‌كان‌و بووه‌ته‌هۆی‌ له‌كار كه‌وتنی‌ به‌گوێره‌ی‌ سكای‌ نیوز عه‌ره‌بی‌.
روونیشیكردووه‌ته‌وه‌ كه‌ رووداوه‌كه‌ بووه‌ته‌هۆی‌ په‌كخستنی‌ ئامێره‌كانی‌ وێستگه‌كه‌، ئه‌وه‌ش بووه‌ته‌هۆی‌ له‌ده‌ستدانی‌ 180 میگاوات له‌وێستگه‌كه‌‌و سه‌ره‌نجام پچڕانی‌ وزه‌ی‌ كاره‌با له‌ته‌واوی‌ كینیادا، بێ‌ ئه‌وه‌ی‌ به‌یاننامه‌كه‌ ئاماژه‌ به‌چاره‌نووسی‌ مه‌یمونه‌كه‌ بكات.
پچڕانی‌ كاره‌با ماوه‌ی‌ 3 كاتژمێری‌ خایاندووه‌، كۆمپانیاكه‌ هێمای‌ بۆئه‌وه‌ كردووه‌ كه‌ دامه‌زراوه‌كه‌یان له‌ڕێی‌ په‌رژینێكی‌ كاره‌باییه‌وه‌ پارێزراوه‌‌و ئه‌وه‌ی‌ روویداوه‌ ته‌نها رووداوێكی‌ تاك لایه‌نه‌ بووه‌.
