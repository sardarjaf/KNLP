ژمارەیەكی زۆری ئەندام و بەرپرسەكانی بادینانی یەكگرتووی ئیسلامی كوردستان كە "33"كەسن رەخنە لەبەشداریكردنی فراكسیۆنی حزبەكەیان لەكۆبوونەوەی دوێنێی پەرلەمان دەگرن و روونكردنەوەیەك دەردەكەن و واژووش لەسەر ئەو روونكرنەوەیە دەكەن.
لەروونكردنەوەكەدا لەسەر سێ خاڵ وەستاون و خاڵی یەكەم بەوە دەست پێدەكەن، كەبەپێی پەیڕوو پرۆگرامی پەسەنكراوی گۆنگرەی شەشەم بڕگەی"9" دەبێت بۆبڕیاردان لەسەر پرسە نیشتمانی و گرنگەكان بەدەنگی دوو لەسەر سێی ئەنجومەنی سەركردایەتی و راوێژ لەگەڵ مەڵبەندەكان یەكلایی بكرێتەوە.
روونیدەكەنەوە كەلەكۆبوونەوەی 13/6/2015بڕیاردا كەلەمەڕ پرسی یاسای سەرۆكایەتی هەرێم لەپەیوەندی بەردەوامدا بن لەگەڵ حكومەت و لایەنەكان و دواتر پێشنیاز بۆئەنجومەنی سەركردایەتی ئامادەبكرێت.
لەخاڵی سێیەمی روونكردنەوەكەیاندا دەڵێن" لەكۆبوونەوەی 22/6/2015ی مەكتەبی سیاسی حزب جەختدەكەنەوە كەدەبێت پرسی سەرۆكی هەرێم بەسازانی نیشتمانی چارەسەربكرێت.
ئەو 33 ئەندامەی یەگكرتوو ئەو هەڵوێستەی حزبەكەیان بەپێچەوانەی پەیڕەوو بڕیاری كۆبوونەوەكان لەقەڵەمدەدەن.
