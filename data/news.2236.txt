وەزیری پەروەردەی حكومەتی هەرێمی كوردستان لەكاتی دەست پێكردنی تاقیکردنەوەکانی کۆتایی ساڵ ڕایگەیاند ئەمڕۆ شەممە بەبەشداری زیاتر لە یەک ملیۆن و ٢٠٠ هەزار قوتابی لە سەرانسەری هەرێمی کوردستان دەستیانکردووە بە ئەنجامدانی تاقیکردنەوەکانی کۆتایی ساڵ.
پشتیوان سادق وەزیری پەروەردە راشیگەیاند "خۆشبەختانە ئەمڕۆ لە سەرانسەری کوردستان زیاتر لە یەم ملیۆن و ٢٠٠ هەزار خوێندکار بە بێ هیچ کێشەیەک دەستیانکردووە بە ئەنجامدانی تاقیکردنەوەکانی کۆتایی ساڵ".
سەبارەت بە دابینکردنی هۆکارەکانی فێنک کردنەوەی هۆڵەکانی خوێندن وەزیری پەروەردە ڕایگەیاند "بە هەماهەنگی دەزگاکانی تری حکومەت لە سەرجەم ناوەندەکانی خوێندن و هۆڵەکانی تاقیکردنەوە ئامێرەکانی فێنکەرەوە فەراهەمکراون".
