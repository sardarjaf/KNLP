له‌ 47 ساڵیی, كچه‌كه‌م شوو به‌ كوڕه‌ كوردێكی سوێدنشین‌ ده‌كات، دوای دوو ساڵ ده‌چنه‌ كۆپنهاگن, ته‌نێ سه‌ری ساڵان به‌ SMS ێك پیرۆزباییم لێ ده‌كه‌ن.
له‌ 55 ساڵیی، ده‌ستی چه‌پ و په‌راسووه‌كانی لای ڕاستم له‌ ڕووداوێكی ئۆتۆمۆبێلدا له ‌ڕێگه‌ی (سلێمانی- كه‌ركووك) ده‌شكێن!
له 57 ساڵیی, دووجاران سه‌فه‌رم كردووه‌، جارێك بۆ دوورگه‌كانی (باهاماس) و ئه‌ویتریان بۆ (پۆرت دۆگڵاس)، ئه‌گه‌رچی له جه‌نگه‌ڵه ‌چڕه‌كانی ئه‌‌وێ, پڵنگێكى گه‌وره‌ په‌لامارم ده‌دات، به‌ڵام سه‌لامه‌ت ده‌بم.
(سه‌فه‌ری یه‌كه‌میان به‌ پاره‌ی گه‌نده‌ڵیی و دووه‌میش...)‌ 
له‌ 65 ساڵیی، ده‌ست ده‌كه‌م به‌ نووسینه‌وه‌ی یادگارییه‌كانم، به‌ڵام ته‌واوی ناكه‌م، ئه‌وكات تێ ده‌گه‌م هێشتا هیچ له‌ خۆم تێ نه‌گه‌یشتووم!
له‌ 69 ساڵیی، له‌ناو پاركی گه‌وره‌ی‌ شاری، به‌ده‌م پیاسه‌كردنه‌وه‌، ڕۆژنامه‌نووسێك لێم ده‌پرسێ: به‌لای تۆوه‌، ژیان چییه‌؟ نازانم چ وه‌ڵامێكی بده‌مه‌وه‌، ئه‌وكات تێ ده‌گه‌م، هێشتا هیچیش له‌ ژیان تێ نه‌گه‌یشتووم!
