کاتێك ده‌مویست له‌ ده‌ریای دنیای سێ ده‌قه‌ شیعریه‌ بڵاوکراوه‌که‌ی ژماره‌ 961 ی هه‌فته‌نامه‌ی‌ (ئه‌ده‌ب و هونه‌ر) دا مه‌له‌ بکه‌م و که‌مێك گیان و هۆشم ئاوپرژێن بکه‌م به‌ هه‌ناسه‌و ئیکۆو رامانکانی ناویان، خاڵێکی سه‌رنج راکێش ده‌روازه‌ی بابه‌تێکی گرنگی به‌ روودا واڵا کردم، نه‌مزانی به‌ڕێکه‌وت بوو یان نا!
له‌ هه‌ر سێ ده‌قه‌که‌ زاراوه‌ی (هه‌ورو باران)یان به‌کارهێنابوو، هه‌ر زوو له‌خۆم پرسی باشه‌ ئه‌مه‌ چۆن؟ ئایا لای هه‌موویان هه‌ر به‌ یه‌ك جۆر که‌وتۆته‌وه‌؟ ئایا ئه‌و کاریگه‌رییانه‌ چین له‌سه‌ر شاعیران له‌م به‌کارهێنانه‌یاندا؟ ئایا ته‌ندروسته‌ یان نا؟ ئه‌ی به‌ره‌نجام و خوێندنه‌وه‌کانی ئێمه‌ چی ده‌بێت بۆیان؟.. چه‌ندان پرسیاری تریان به‌ دوای خۆیاندا هێنا…..
