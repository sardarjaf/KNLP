لویس ڤان گال، راهێنه‌ری هۆڵه‌ندی كه‌ به‌مدواییه‌ له‌ پۆستی راهێنه‌رایه‌تی مانچسته‌ر یونایتد دوورخرایه‌وه‌، به‌ زۆر لێدوانی سه‌یر و مشتومڕهێن ناسراوه‌، له‌م راپۆرته‌دا دیارترین و به‌ناوبانگترین لێدوانه‌كانی له‌ ماوه‌ی سه‌رپه‌رشتیكردنی یانه‌ى شه‌یتانه‌ سووره‌كان ده‌خه‌ینه‌ڕوو:
* له‌ كۆنگره‌یه‌كی رۆژنامه‌ڤانیدا، ڤان گال به‌شێوه‌یه‌كی زۆر سه‌یر وه‌ڵامی پرسیاری رۆژنامه‌نووسێكی دایه‌وه‌، كاتێك گوتی "به‌رده‌وام په‌رۆشی كاری به‌رچاوم، بۆیه‌ جه‌ماوه‌ر له‌سه‌ر په‌یژه‌كان هاوار ده‌كه‌ن "سوپای ڤان گال، سوپای ڤان گال"، له‌ كاتی قسه‌كردندا ده‌نگی خۆی بۆ كه‌سایه‌تییه‌كی كارتۆنی گۆڕی.
* "پاشه‌ری خۆم له‌سه‌ر كورسی یه‌ده‌گان گیر كردووه‌".
له‌ وه‌ڵامی پرسیارێكی بێزاركه‌ر ئه‌وه‌ی گوت، وه‌ك گوزارشتێك له‌ په‌ستبوونی له‌ شێوازی مامه‌ڵه‌كردنی رۆژنامه‌كان له‌گه‌ڵیدا.
* "شه‌ست و چوار، گۆرانییه‌كی تیپی (بیتڵز)ه‌ پێشتر گوێت لێبووه‌، ئه‌و گۆرانیه‌م ده‌وێ به‌دیاری، چونكه‌ ته‌مه‌نم بووه‌ته‌ 64 ساڵان"، ڤان گال ئه‌وه‌ی له‌ كۆنگره‌یه‌كی رۆژنامه‌ڤانی دوای بردنه‌وه‌ی تیپه‌كه‌ی له‌ تۆتنهام گوت، له‌ رۆژی له‌ دایكبوونی.
