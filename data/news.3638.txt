پیاوێکی ئەمریکی کەوتە تەڵەی کارە ناپاکییەکانییەوە دوای ئەوەی وادەی ژوانی لەگەڵ ٦ ژن دانابوو لەھەمان شەو و لەیەک شوێندا، لەگەڵ ئاشکرابوونی ئەو کارەیدا کچەکان پێکەوە تۆڵەیان لێ سەندەوە.
لیزیب بیلاند ئەو خانمە بوو کەگەیشتە یەکێک لەچێشتخانەکانی شاری واشنتن لەئەمریکا بۆ دیدارێکی لەگەڵ گەنجێکدا بەڵام بۆی دەرکەوت کەتەنیا خۆی نیە کەوادەی ھەیە لەگەڵ ئەو کوڕە لەو شەوەدا، دوای ٤٥ دەقیقە کچێکی تریش گەیشت و لەم کاتانەدا ژنی سێیەم گەیشت.
بەپێی زانیارییەکانی رۆژنامەی "دەیلی مەیل"ی بریتانی، ئەو سێ ژنە بڕیاریاندا تۆڵە لەو کوڕە بکەنەوە بەشێوازی تایبەتی خۆیان بەچونە دەرەوە و نان خواردن و کات بەسەربردن لەشوێنێکی تر بەمەرجێک پارەکە بەو کوڕە بدەن.
دوای ساتێک کارمەندێکی چێشتخانەکە پەیوەندی پێوەکردن کەژنی چوارەمیش ھاتوە بۆ دیدارەکە بۆیە گەڕانەوە بەشوێنیدا لەوکاتەشدا ژنی پێنجەم و شەشەم گەیشتن.
دوای کۆبوونەوەیان پێکەوە کچەکان چونە دەرەوە و گەشتێکی خۆشیان کرد لەتۆڵە سەندنەوەدا لەو کوڕەی قۆڵی بڕیبوون و لەوکاتەشدا (لیزیت) وێنەیەکی خۆی و ھاورێ نوێیەکانی بڵاوکردەوە کەلەم بابەتەدا ناسیونی و ئەمەش لەتۆڕە کۆمەڵایەتییەکان ھەرای نایەوە و بووە جێی سەرسامی.
