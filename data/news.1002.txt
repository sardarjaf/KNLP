نەخۆشخانەیەک لە شاری بۆستن، بۆ یەکەم جار لە ویلایەتە یەکگرتووەکانی ئەمریکا، نەشتەرگەرییەکی چاندنی "چۆک"ی بەسەرکەوتووی ئەنجامدا.
مانین لەسەرەتایی ئەم مانگەدا نەشتەرگەییەکی سەرکەوتووی بۆ ئەنجامدراو بووەو سێیەم کەس لە جیهاندا نەشتەرگەی چاندنی چۆکی بۆ ئەنجام بدرێت و چاوەڕوان دەکرێت لە ماوەی مانگێکدا ژیانی ئاسایی ببێتەوە.
بەپێی ڕاپۆرتێکی کەناڵی بی بی سی، نەشتەرگەییەکە ١٥ کاتژمێری خایاندووەو ٥٠ پزیشکی بوارە جیاوازەکان لە وانە "پزیشکی جوانکاری و دەرونی" سەرپرشتییان کردووە.
دوای ئەنجامدانی نەشتەرگەییەکە، مانین قسەی بۆ میدیاکان کرد و هیوای خواست هەموو ئەو پیاوانەی ئەندامی نێرنەیان لەدەستداوە چیتر خۆیان نەشارنەوەو سەردانی نەخۆشخانەکان بکەن بۆ ئەوەی ژیانیان ئاسایی ببێتەوە.
لە وەڵامی پرسیارێکی بی بی سیدا کە ئایا لە ڕووی دەرونییەوە ئارام دەبێت کە ئەزانێت ئەندامی نێرینەی هی کەسێکی کۆچکردووەو بۆیان چاندووە، مانین وتی: "قورسترین بەشی نەشتەرگەرییەکەم ئەوەیە بیر لەوە بکەمەوە پێویستە کەسێک بمرێت بۆ ئەوەی من 'چۆک'م هەبێت".
ئاماژە بەوەشدەکات کە ئەو نازانێت لە کاتی نەشتەرگەرییەکەدا پزیشکەکان چییان بەکارهێناوە، چونکە هەستی بەهیچ ئازارێک نەکردووەو ئێستاش هیچ ئازارێکی نییە، بەڵام جۆرە دەرمانێکیان بۆ نوسیەوە کە دەبێت بۆ هەتاهەتایە بەکاری بهێنێت.
یەکەم نەشتەرگەری سەرکەوتووی چاندی چۆک ساڵی ٢٠١٥ لە وڵاتی ئەفریقای باشوور ئەنجامدرا، نەشتەرگەرییەکە سەرکەوتووبوو و نەخۆشەکە ئێستا توانای ئەوەی هەیە ببێتە باوک.
ساڵی ٢٠٠٦ لە چین نەشتەرگەرییەکی هاوشێوە ئەنجامدرا، بەڵام دوای چەند هەفتەیەک نەخۆشەکە بەهۆی خراپی نەشتەرگەرییەکەوە، بڕیاریدا جارێکیتر ئەندامی نێرینەی لاببات.
بەرپرسێکی نەخۆشخانەی ماساچوسیت جێنرال لە شاری بۆستن ئاشکرایکردووە کە لە ئێستادا نەخۆشیکی تریان لەبەردەستدایە کە لە ڕووداوی هاتوچۆدا ئەندامی نێرینەی لەدەستداوەو بەم نزیکانە نەشتەرگەری بۆ ئەنجام دەدەن.
