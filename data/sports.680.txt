یارییەكی قۆناغی پێش كۆتایی كوپا ئەمریكا، لەنێوان هەردوو هەڵبژاردەی چیلی خانەخوێ و پیرۆ بوو، سەرئەنجام چیلی توانی بردنەوە تۆماربكات و گەیشتە یاریی كۆتایی كە ئەمەش لەدوای ساڵی هەزارونۆسەدوهەشتاوحەوتەوە بۆ یەكەمجارە، لەو یارییەش سانچێز بەشداریكردو ژمارەی یارییەكانیشی لەگەڵ هەڵبژاردەی چیلی بوون بە هەشتاوپێنج یاریی لەماوەی نۆ ساڵ و شەست وسێ رۆژ ئەو ژمارە یارییەی كردووە، ئەمەش ژمارەیەكی پێوانەیی پێ بەخشی و بەدووەم یاریزان دادەنرێت لەمێژووی هەڵبژاردەكە زۆرترین یاریی كردبێت، ریكۆردێكی لیۆ سانچێزی یاریزانی پێشووی هەڵبژاردەكەشی یەكسانكردەوە كە هەمان ژمارەی یاریی كردووە.
لەو هەشتاوپێنج یارییەی سانچێز لەگەڵ چیلی كردوویەتی، چلوچوار بردنەوەو پانزە یەكسانبوون و بیست وپێنج شكستی هەیە، كە لەساڵی دووهەزاروشەشەوە بۆ ریزی هەڵبژاردەی وڵاتەكەی بانگهێشتكراوە.
