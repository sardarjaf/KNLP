بزوتنه‌وه‌ی‌ تاڵیبان دانی‌ به‌وه‌دانا كه‌ بۆ ماوه‌ی‌ زیاتر له‌ دوو ساڵ هه‌واڵی‌ مردنی‌ مه‌لا عومه‌ر سه‌كرده‌ی‌ پێشووی‌ بزووتنه‌وه‌كه‌ی‌ شاردووه‌ته‌وه‌ تا له‌سه‌ر ئاستی‌ مه‌یدانی‌ كاریگه‌ریی‌ خراپ له‌سه‌ر هێرش و په‌لاماره‌ سه‌ربازییه‌كانیان نه‌كات دژ به‌ هێزه‌كانی‌ هاوپه‌یمانی‌ باكووری‌ ئه‌تڵه‌سی‌ (ناتۆ) له‌و وڵاته‌.
دوای‌ ئه‌وه‌ی‌ هه‌واڵگری‌ ئه‌فغانستان له‌ 30ی‌ ته‌مووزی‌ رابردوودا هه‌واڵی‌ مردنه‌كه‌ی‌ راگه‌یاند، بزووتنه‌وه‌ی‌ تاڵیبان ته‌ئكیدی‌ له‌سه‌ر مردنی‌ مه‌لا عومه‌ری‌ سه‌ركرده‌ی‌ بزووتنه‌وه‌كه‌ كرده‌وه‌ كه‌ له‌ 23ی‌ نیسانی‌ 2013 له‌ یه‌كێك له‌ نه‌خۆشخانه‌كانی‌ شاری‌ كراچی‌ پاكستان مردووه‌.
له‌و ده‌مه‌دا بزووتنه‌وه‌ی‌ تاڵیبان ئاماژه‌ی‌ به‌ مێژووی‌ مردنی‌ سه‌ركرده‌كه‌ی‌ نه‌كرد، به‌ڵام بۆیه‌كه‌مجار له‌ به‌یاننامه‌یه‌كدا كه‌ ئه‌مڕۆ دووشه‌ممه‌، بڵاوكرایه‌وه‌، باسی‌ له‌ مردنی‌ مه‌لا عومه‌ر كرد له‌و مێژووه‌دا و هۆكاری شاردنه‌وه‌ی‌ هه‌واڵه‌كه‌شی‌ بۆ پارێزگارییكردن له‌  ورده‌ به‌رزی‌ چه‌كداره‌كانی‌، گه‌ڕانده‌وه‌.
