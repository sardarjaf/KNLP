ئەم وتانەی جێگری یەكەمی سكرتێری گشتی یەكێتی نیشتمانی كوردستان ئەمڕۆ یەكشەممە 27/8/2017 لەمیانی بەشداریكردنی لە پرسەی هەڤاڵان (فەرمان ئەسكەندەر و لوقمان ئەسكەندەر) و سەردانێكی مەیدانی قەزای چۆمان و باڵەكایەتی هات.
لەم سەردانەیدا كە هەریەك لە هەڤاڵان "ئەرسەلان بایز" ئەندامی مەكتەبی سیاسی و بەكر مستەفا راوێژكاری سەربازی سەرۆكایەتی هەرێمی كوردستان و ئیسماعیل مەحمود ئەندامی پێشووی پەرلەمانی كوردستان یاوەری بوون، كۆسرەت رەسول عەلی بەشداری لەپرسەی هەڤاڵان "فەرمان و لوقمان ئەسكەندەر" كردو پرسەو سەرەخۆشی و هاوخەمی خۆی و هەڤاڵانی یەكێتی نیشتمانی كوردستانی گەیاندە خانەوادەی كۆچكردوو.
لەمیانی وتەیەكیشیدا بۆ دەزگاكانی راگەیاندن جێگری یەكەمی سكرتێری گشتی رایگەیاند بۆ ئەوەی وردەكاری رووداوەكە بزانرێ چۆن بووەو تاوانبارەكان دەستنیشان بكرێ دەبێ چاوەڕوانی ئەنجامی لێكۆڵینەوەكان بكەین و هەر بڕیارێك دادگا بیدات هەر ئەوەیەو ناگۆڕێت".
لەدرێژەی سەردانەكەیدا، كۆسرەت رەسول عەلی سەردانی كۆمیتەی چۆمانی یەكێتی نیشتمانی كوردستان كردو لەگەڵ ژمارەیەكی زۆر لە كادیرانی دەڤەرەكە كۆبۆوە.
لە كۆبوونەوەكەدا جێگری یەكەمی سكرتێری گشتی وتەیەكی پێشكەشی ئامادەبووان كردو نیگەرانی خۆی لەرووداوەكەی گوندی گوندەژۆر دەربڕی و راشیگەیاند كە باڵەكایەتی و خەڵكە تێكۆشەر و قارەمانەكەی شایستەی باشترین خزمەتكردنن و ئەركە لەسەر حكومەت و لایەنە پەیوەندیدارەكان خزمەتی جدی دەڤەرەكە بكەن.
هەر لەو كۆبوونەوەیەدا كۆسرەت رەسول عەلی بەوردی باسی لەدوایین پێشهات و گۆڕانكارییەكانی ناوچەكەو كێشە هەڵپەسێردراوەكان كردو گوتی"سەركەوتنەكانی پێشمەرگە لە جەنگی دژ بەداعش سەربەرزی بۆ هەموو گەلی كورد تۆماركردووەو ئەمڕۆ كورد ژمارەیەكی گرنگە لە ناوچەكەدا".
كۆتا وێستگەی سەردانەكەی جێگری یەكەمی سكرتێری گشتی و وەفدی هاوڕێی سەردانیكردنی گوندی وەرتێ‌ بوو، لەو سەردانەیدا كۆسرەت رەسول عەلی سەردانی خانەوادەی شەهید "رەحمانی حاجی خدری وەرتێ‌" و ماڵی "مام حاجی شێخەی وەرتێ‌" پێشمەرگەی دانەبڕاو و باوكی 3 شەهیدی فەرماندەی سەنگەری كرد.
لەو سەردانەدا جێگری یەكەمی سكرتێری گشتی بەسەرسامیەوە باسی لە خەبات و قوربانیدان و قارەمانیەتی دەڤەری باڵەكایەتی كردو گوتی"ئەو ژمارە شەهیدە زۆرەی ناوچەكە شاهێدی ئەوەن كە قارەمانانی ئەو ناوچەیە چ خزمەتێكی گەورەیان بە شۆڕشەكانی كورد كردووەو تا ئەمڕۆش قارەمانانیان لە سەنگەرەكانی پێشەوە بەرگری لە خاكی پیرۆزی كوردستان دەكەن.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
