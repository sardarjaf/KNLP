ئاژانسی هه‌واڵی ئه‌ڵمانیا بڵاویكرده‌وه‌ كه‌ چه‌ند هاوڵاتییه‌كی دانیشتووی موسڵ پێیان راگه‌یاندووه‌ زیاتر له‌ 170 چه‌كداری رێكخراوی تیرۆریستی داعش له‌ موسڵه‌وه‌ به‌ره‌و شاری رققه‌ی سوریا رۆیشتوون.
به‌گوێره‌ی ئاژانسه‌كه‌، هۆكاری رۆیشتنی ئه‌و چه‌كداره‌ داعشانه‌ له‌ موسڵ، به‌هۆی دروستبوونی ناكۆكی بووه‌ له‌نێوان سه‌ركرده‌كانی ئه‌و رێكخراوه‌ به‌ دیاریكراویش له‌سه‌ر ده‌ستكردن به‌ پرۆسه‌ سه‌ربازییه‌كانی رزگاركردنی موسڵ.
ئاژانسه‌كه‌ روونی نه‌كردووه‌ته‌وه‌ كه‌ ئه‌و چه‌كدارانه‌ له‌سه‌ر چی ناكۆكییان بووه‌، به‌ڵام ئاشكرایكردووه‌ كه‌ زۆربه‌یان له‌ سه‌ركرده‌كانی رێكخراوی تیرۆریستی داعش بوون.
به‌وته‌ی دانیشتووانی موسڵ، لێكترازان و جیابوونه‌وه‌ و ناكۆكیی گه‌وره‌ كه‌وتووه‌ته‌ نێو سه‌ركرده‌كانی رێكخراوی تیرۆریستی داعش له‌ موسڵ و زۆربه‌ی ناكۆكییه‌كانیش له‌سه‌ر پاره‌ و كاروباره‌ ئیدارییه‌كانه‌.
