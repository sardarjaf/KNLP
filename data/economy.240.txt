دوای‌ زیادبوونی‌ نیگه‌رانی‌ له‌سه‌ر ئابوری‌ جیهانی‌ و مه‌ترسییه‌كانی‌ تایبه‌ت به‌ به‌رده‌وامبوونی‌ زۆری‌ خستنه‌ڕووی‌ نه‌وت له‌ بازاڕه‌كانی‌ جیهان، نرخی‌ نه‌وت رووی‌ له‌ دابه‌زین كرد.
به‌ وته‌ی‌ چاودێران، زانیارییه‌كانی‌ تایبه‌ت به‌ كه‌رته‌كانی‌ پیشه‌سازیی‌ له‌ چین و ولایه‌ته‌ یه‌كگرتووه‌كان و ئه‌وروپا له‌گه‌ڵ زیادبوونی‌ نه‌وتی‌ عه‌مباركراویی‌ ئه‌مریكایی‌، كاریگه‌ریی‌ خراپیان له‌سه‌ر بازاڕه‌كانی‌ نه‌وت دروست كرد.
نرخی‌ نه‌وتی‌ برنت بۆ گرێبه‌سته‌كانی‌ مانگی‌ تشرینی‌ یه‌كه‌م، 75 سه‌نت كه‌می‌ كرد و نرخی‌ به‌رملێكی‌ بۆ 48.81 دۆلار دابه‌زی‌، نه‌وتی‌ خاوی‌ ئه‌مریكاییش، دۆلارێك كه‌می‌ كرد و نرخی‌ به‌رمیلێكی‌ بۆ 44.41 دۆلار دابه‌زی‌.
دوای‌ بڵاوبوونه‌وه‌ی‌  زانیارییه‌كان له‌لایه‌ن په‌یمانگای‌ پترۆڵی‌ ئه‌مریكایی‌ كه‌ ئاماژه‌یان به‌ به‌رزبوونه‌وه‌ی‌ رێژه‌ی‌ عه‌مباركراوی‌ نه‌وت كرد له‌ ولایه‌ته‌ یه‌كگرتووه‌كان، نرخی‌ نه‌وت به‌شێوه‌یه‌كی‌ به‌رچاو رووی‌ له‌ دابه‌زین كرد.
