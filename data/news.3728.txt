لای هەموان ئاشكرایە كەماوەیەكە قەیرانیكی بەرفراوان رووی لەهەرێمی كوردستان كردووە، ئەویش بڕینی بودجەو وموچەو نانی خەڵك و فەرمانبەران و هاووڵاتیان، ئەمە جیا لەكەمبوونەوەی بەنزین و كارەبا و زۆر شتی تر، كە دەرئەنجام تەنها نەداران و هەژارانی ئەم وڵاتە زەرەرمەندی سەرەكی بوونە تێیدا.
لەم ماوەیەدا گرانییەكی زۆر كەوتوووەتە بازاڕەوەو گیرفانی هەژاران دەچنێتەوە، بۆیە ئێمە لەلقی گەرمیانی یەكیتی لاوانی دیموكراتی لەكوردستانی عێراق هۆشداری دەدەینە لایەنە پەیوەندیدارەكان، كەبەئەركی خۆیان هەستن و چاودێری وردی بازاڕ بكەن، ئەگەرنا ئەم هەموو قەیرانە هەستی بەرپرسیارێتی و نیشتمانی حكومەت دەخاتە ژێر پرسیارەوەو هاووڵاتیان چیتر بڕوایان بەحكومەتێك نامێنی، كە جگە لەقەیران هیچی تریان بۆ بەرهەم نەهێنێت.
