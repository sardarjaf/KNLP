پیرێژنی یه‌که‌م له‌سه‌ر مێزێکی باڕی ڕێستۆرانته‌که‌‌ داده‌نیشێت.
بچکۆلانه‌یه‌.
پیرێژنی دووه‌م نزیک ده‌بێته‌وه‌.
باڵا به‌رزه‌.
دوو قاپ شۆربای به‌ده‌سته‌وه‌یه‌ که‌ سه‌ری هه‌ر یه‌که‌شیانی به‌ قاپێک داپۆشیوه‌ و هه‌ر قاپێکیش له‌ته‌ نانێکی له‌سه‌ره‌.قاپه‌کان له‌سه‌ره‌خۆ له‌سه‌ر مێزه‌که‌ داده‌نێت.
پیرێژنی دووه‌م : ئه‌و پیاوه‌ ده‌بینی هات و لای که‌وه‌نته‌ره‌که‌وه‌ که‌وته‌ قسه‌کردن له‌گه‌ڵمدا.
[قاپی سه‌ر شۆرباکان لا ده‌بات و دوو که‌وچک له‌گیرفانی ده‌رده‌هێنێ و ده‌یخاته‌ نێو قاپه‌کانه‌وه‌.]
پیر‌ێژنی دووه‌م : هاته‌ لام گوتی سڵاو.ئینجا گوتی لای تۆ سه‌عات چه‌نده‌؟ چه‌ند چاو قایم بوو.من له‌وێ وه‌ستابووم شۆرباکه‌ت وه‌ربگرم.
پیرێژنی دووه‌م : پێمگوت گوێبگره‌.هه‌ر بۆ خۆت بڵێ.گوتم بۆچی ناگه‌ڕێیته‌وه‌ بۆ که‌لاوه‌که‌ت و له‌سه‌ر ده‌ق و مۆری خۆت دابنیشی پێش ئه‌وه‌ی ته‌له‌فۆنی پۆلیس بکه‌م.[وچانێک.]
پیرێژنی یه‌که‌م : به‌ پاسی دووسه‌د و نه‌وه‌د و چوار که‌ ڕاسته‌وڕاست ده‌مبات بۆ شه‌قامی فلییت.
پیرێژنی دووه‌م : پاسی دووسه‌د و نه‌وه‌د و ئه‌کیش ده‌ڕوات بۆ ئه‌وێ.[وچانێک.]
که‌ هاتمه‌ ژووره‌وه‌ بینیتم له‌گه‌ڵ دوو غه‌ریبه‌دا قسه‌ت ده‌کرد.
تۆ ده‌بێ واز له‌قسه‌کردن بێنی له‌گه‌ڵ خه‌ڵکیدا.کۆنه‌ په‌تووێکی وه‌کو تۆ ده‌زانێ‌ قسه‌ له‌گه‌ڵ کێدا ده‌کات.
پیرێژنی یه‌که‌م : له‌گه‌ڵ هیچ غه‌ریبه‌یه‌ک قسه‌م نه‌کردووه‌.[وچانێک.
پیرێژنی یه‌که‌م له‌په‌نجه‌ره‌که‌وه‌ سه‌رنجی خه‌تی پاسه‌که‌ ده‌دات.]
ئه‌وه‌ ئۆڵ-نایتێکی تره‌ به‌ره‌و خواره‌وه‌ ڕۆیشت.[وچانێک.]
ده‌چێته‌ سه‌ر شه‌قامێکی تر،شه‌قامی فولهام.[وچانێک.]
پاسی دووسه‌د و نه‌وه‌د و حه‌وت بوو.[وچانێک.]
من قه‌ت به‌و خه‌ته‌دا نه‌ڕۆیشتووم.[وچانێک.]
هه‌ر به‌ره‌و خوار بۆ شه‌قامی لیڤه‌رپوڵ چوومه‌.
پیرێژنی دووه‌م : ئه‌گه‌ر چا بکڕیت پاره‌ی نانه‌که‌ت لێده‌ستێنن.[وچانێک.
]تۆ قسه‌ له‌گه‌ڵ غه‌ریبه‌ ده‌که‌یت و ئه‌وانیش ده‌تبه‌ن.ئه‌م قسه‌یه‌ت له‌بیر بێت.پۆلیس ده‌تبات.
پیرێژنی دووه‌م : گلیان نه‌دامه‌وه‌.به‌ڵام ته‌نها له‌به‌ر ئه‌وه‌ی پێیان خۆش بوو بمخه‌نه‌ نێو واگنه‌که‌وه‌ و پیاسه‌یه‌کم پێبکه‌ن.
پیرێژنی یه‌که‌م : ده‌توانی بزانی که‌چی له‌سه‌ر ئه‌و مێزه‌ی لای سه‌ره‌وه‌‌ ڕوو ده‌دات.[وچانێک.]
به‌هه‌رحاڵ باشتره‌ له‌وه‌ی بچیته‌ خوارێ بۆ ئه‌و شوێنه‌ی لای به‌ربه‌سته‌که‌‌.
پیرێژنی یه‌که‌م : ئه‌زانم.[وچانێک.]
سه‌عات و نیوێکی تر دایده‌خه‌ن،وا نییه‌؟[وچانێک.
]زۆر نییه‌.[وچانێک.]
ئه‌توانی بڕۆیت و دوایی بگه‌ڕێیته‌وه‌.
پیرێژنی دووه‌م : هه‌ر ئێستا دوا پاسی دووسه‌د و نه‌وه‌د و شه‌ش ده‌بینی به‌سه‌ر ڕووباره‌که‌وه‌ دێت به‌ره‌و ئێره‌.
پیرێژنی یه‌که‌م : منیش هه‌ر ته‌ماشا ده‌که‌م ئێستا وه‌ختییه‌تی.له‌وه‌یه‌ بچمه‌ ده‌رێ.[وچانێک.]
ئه‌م پاسه‌ له‌ پاسی ئۆل-نایت ناچێت که‌له‌ڕۆژدا ده‌یبینین.وا نییه‌؟
