لەیەكەم یاری قۆناغی چارەكی كۆتایی پاڵەوانێتی كۆپا ئەمریكا، هەردوو هەڵبژاردەی چیلیء هەڵبژاردەی ئۆرگوای رووبەرووی یەكتر بوونەوە، هەڵبژاردە چیلی خاوەن یاریگاو جەماوەر دوای ئەوەی تایمی یەكەم بەبێ گۆل كۆتای هات هەرچەندە هەڵبژاردەی چیلی زۆر باشتر دەبینرا، بەڵام دواتر لە تایمی دووەمی یارییەكە توندوتیژییەكی زۆری بەخۆییەوە بینیء تا لەخولەكی 63 دادوەری یارییەكە یاریزان (ئیدیسۆن كاڤانی) لە ئۆرگوای كردە دەرەوەو یارییەكەی لەسەر شین پۆشەكان زیاتر قورس كرد.
لەكۆتایدا سوور پۆشەكان بەباشی هەروەك تایمی یەكەم جلەوی یارییەكەیان گرتە دەستء تا لەخولەكی 81دا یاریزان ماوریسیۆ ئیسلا تەنها گۆلی یارییەكەو سەركەوتنی هەڵبژاردەی چیلی بۆ چوار گۆشەی زێرین تۆماركرد.
