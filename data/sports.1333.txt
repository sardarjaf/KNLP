شەوی رابردوو ركابەرییەكانی جەولەی پێنجەمی قۆناغی كۆمەڵەكانی ئەوروپا لیگ ئەنجام دران و لە یارییەكی گرنگی گروپی نۆیەمدا  یانەی مارسیلیای فەڕەنسی بووە میوانی یانەی قۆنیا سپۆری توركی  لە گێمی یەكەمی یاریەكەدا هیچ لایەك لە تۆماركردنی گۆڵی پێشكەوتنی خۆیان سەركەوتوو نەبوون و ئەو گێمەش بە بێ گۆڵ تەواو بوو  لە گێمی دووەمدا یاریزانانی هەردوولا فشارێكی زۆریان خستە سەر گۆڵی یەكتر و زیاتر لە جارێكیش نزیك بوون لە هەژاندنی تۆری گۆڵی یەكتر  تا لە دەقیقەی 80 دا ناوبژیوان جۆردان ئەماڤی یاریزانی مارسیلیای بە كارتی سوور كردە دەرەوە و لە هەمان كاتیشدا لێدانێكی سزای بۆ یانەی قۆنیا سپۆری توركی هەژمار كرد  كە نیك سكۆ بیچ توانی بە شێوەیەكی سەركەوتوو گۆڵی پێشكەوتنی یانەكەی پێ تۆمار بكات  هەرچەندە لە دوا دەقیقەكاندا مارسیلیا بە 10 یاریزانەوە یاری دەكرد  بەڵام لە دەقیقەی 3ی كاتی زیادكراوی یاریەكەدا  وڵفرێد مۆكی بە هەڵە گۆڵێكی لە یانەكەی تۆمار كرد و مارسیلیای كردە خاوەنی گۆڵی هاوسەنگی یاریەكە  بەو یەكسانبوونەش مارسیلیا بە كۆكردنەوەی7 خاڵ پارێزگاری لە پلەی دووەمی ریزبەندی گروپەكەی كرد و قۆنیا سپۆریش لە پلەی سێیەمدا مایەوە .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
