کۆمپانیای فەیسبوک کار لەسەر پەرەپێدانی تایبەتمەندییەکی نوێ بۆ خزمەتگوزاری چات-ی مەسنجەر دەکات و پێدەچێت بەمزوانە بیخاتە بەردەستی بەکارهێنەران.
لەمیانەی شیکردنەوە و لێکدانەوەی پرۆگرام کۆدی نوێترین ئەپدەیتی بەرنامەی مەسنجەر، پرۆگرامەرانی پێگەی ناوبراو دۆزینەوەی چەند پارچە کۆدێکیان راگەیاند کە لە ئێستادا هیچ فرمانێکی دیاریکراو بەجێناگەیەنن.
بەگوێرەی وتەی پرۆگرامەرەکان، ئەم کۆدە ئامادەکارییەکی فەیسبوکە بۆ خستنەکاری تایبەتمەندییەکی نوێ کە بریتییە لە "نامەی نهێنی"، واتە ئەگەر مەسنجەر بکەیتەوە و بە نامەکانتدا بێیتە خوارەوە، بە ئاشکرا ئەم جۆرە نامەیە نابینن و تەنها خۆیان لە رێگەیەکی تایبەتەوە دەتوانن پێی بگەن.
