منداڵ بەشێوەیەکی راستەوخۆ کاریگەری دەبێ بەقسە و کاری دایک و باوکی و زانایانی بواری دەروونناسیش منداڵ بەو ئیسفنجە وەسف دەکەن کەھەموو شتێکی چواردەوری دەمژێت.
دەبێ باوکان و دایکان خۆیان بپارێزن لەقسە کردن و ئاراستەکردنی ھەر تێبینیەک لەسەر منداڵەکانیان، بەوپێیەی بەشێکی گرنگ لەکەسایەتیەکەی پێک دەھێنێت لەئایندەدا.
لەوبارەیەوە رۆژنامەی میرەری بریتانی لەزاری پرۆفیسۆر (مات ساندرز) دامەزرێنەری بەرنامەی (تریبل پۆزەتیڤ پارینتینگ) ھۆشداری دایە دایکان و باوکان لەبارەی چەند دەستەواژەیەکەوە کەنابێ ھەرچۆنێک بێ لەبەردەم منداڵدا بیڵێت:
١.
ئەوە بەمەبەست بۆ بێزارکردنی من دەیکات: زۆربەی منداڵ نازانن بۆچی خراپ ھەڵسوکەوت دەکەن چونکە چەندین ھۆکار ھەیە رەنگە برسێتی یان ماندوێتی یان چەند شتێک روویدابێت و بێزاری کردبێت ، بۆیە دەبێ ئەو دەستەواژەیە بەکارنەیەت و ھەوڵی چارەسەری بدرێت بەرێگای راست و رەوان.
ھەمووی ھەڵەی خۆم بوو: ئەمەش کاتێ باوکان و دایکان لۆمەی خۆیان دەکەن کاتێ منداڵ خراپ ھەڵسوکەوت دەکات ئەمەش کارەکە سەختتر دەکات و دەبێ ھەوڵی چارەسەری بدرێت تا نەبێتە پەیامێکی نەرێنی بۆ منداڵەکە و پێی وابێت بێ تاوانە و ھەمووی خەتای باوک و دایکییەتی.
ئەمە تەنیا قۆناغێکە و تێدەپەڕێت: ئەمەش وادەکات منداڵ تێبگات کەھەڵەکردن و ھەڵسوکەوتی خراپ شتێکی سروشتییە لەتەمەنیدا و ھەست ناکات بەھیچ تاوانێک بەڵکو بەردەوام دەبێ لەھەڵسوکەوتە خراپەکانی و پێی وایە کەس لۆمەی ناکات و سزای نادات.
