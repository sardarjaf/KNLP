شيكردنەوە وەرزشی گەورە و بجوکی بۆ هەیە؟ یاخوود شيكردنەوە پەیوەندی بەکورد بوون!
عەرب بوون!
ئەوروپی بوونەوە هەیە!
هەڵبەتە، خۆی لەخۆیدا، دیارە هاوكێشە وەرزشيەكان گۆڕابوون.
فاكتەرەكان یەك پاكێج بوون.
چوزانم، بمانەوێ‌و نەمانەوێ، من پێموایە، خوێندنەوەیتری دەوێت، قسەكە هەر ئەوە نییە، شكستەكە پەيوەندی هەبووە بةكومەڵێك هوكارەوە هەبووە لەوانە پلان تاكتيك شيوازی ياريكردن ئەوە خودی مێژوو خۆیەتی، كە بەپێی هەلومەرجە بابەتییەكان، وەڵامی دەداتەوە.
وەرزشكارەكاني جاران، لەپەیوەندی شەخسیدا، قسەیان بۆ یەكتر دەكردو گۆییان لەیەكدی دەگرت، وەلێ ئەمانەی ئەمڕۆ، لەكەناڵی تەلەفزیۆنی‌و رادیۆییدا، ناوی چاودێرو شرۆڤەكاری وەرزشيان لة لەخۆ ناوەو، سێ سێ، چوار چوارو پێنج پێنج تەحلیلی وەرزشی دەكەن.
هەم كەناڵەكە، كاتی خۆی، بەمان پڕ دەكاتەوەو، هەم ئەمانیش نانێكی لێئەپچڕن.
ئەمان خۆشیان گوێ لەیەكتری ناگرن، كەچی پێیانوایە؛ خەڵك بەدیاریانەوە ئەبڵەق‌و گوێقوڵاغە‌و، چركە بەفیڕۆ نادات‌و، فریاناكەون تێبینی بنوسنەوەو، كێشەی تۆماركردنیان هەیە.
لەزۆربەی كەناڵەكاندا، بەرنامە تەلەفزیۆنییە وەرزشيەكان قەرەباڵغن‌و، بةلام نەكەشتوينەتە ئاستي سياسيەكان شەڕە لەسەر مایك‌و؛ بەواسیتە دەسئەكەوێت.
میوانەكان خاوەنماڵن‌و؛ بوارێك نەماوەتەوە نەیزانن‌و؛ تیایدا پسپۆڕ‌و شارەزا نەبن.
هەر لەئیشی هەویرو هونەری چێشتلێنانەوە بیگرە، تا دەگاتە: ئەدەب، هەنگەوانی، ئیسلامی سیاسی، نزمبوونەوەی بەهای تمەن، رەخنەگرتن لەیاسای كۆنگرێسی ئەمریكا‌و، ئامۆژگاریكردنی یەكێتی ئەوروپا سەبارەت بەقەیرانی یۆنان‌و، داڕشتنی سیاسەتی نەوتی هەرێم‌و، هۆكارەكانی كۆچی گەنجان‌و، قەیرانی سەرۆكایەتی هەرێم، ئەوە هەر باسی مەكە.
