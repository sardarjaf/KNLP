له‌ وه‌ته‌ی ددان كه‌وتنی خۆی له‌ خه‌ون بینی بوو ، شله‌ژا بوو ، خه‌م به‌ روخساریه‌وه‌ دیار بوو ،جگه‌ره‌ له‌ جگه‌ره‌ی پێده‌كرده‌وه‌ .
پێشتر ئه‌م قسه‌یه‌ی له‌ به‌ ساڵاچوان گوێ لێببوو، كه‌وتنی ددانی پێشه‌وه‌ی مرۆڤ به‌ مانای مردنی كه‌سێكی وه‌ك دایك و باوك.ئه‌ویش شرۆڤه‌كردنی ئه‌م خه‌ونه‌ی له‌ مێشكی چه‌سپابوو، به‌تایبه‌تی له‌ به‌یانیه‌وه‌ ، دایكی زمانی له‌ گۆ كه‌وت و ئاگای له‌ دونیا نه‌ما ،دوو سێ رۆژیش پیسایی به‌ خۆی داده‌كردو خواردنیش نه‌ده‌خوارد.
دكتۆریش له‌ نه‌خۆشخانه‌ پێی وتبوو (ئه‌م نه‌خۆشه‌ ، ببه‌نه‌وه‌).هه‌موو كوڕو كچ و نه‌وه‌كانی له‌ ده‌وری كۆببونه‌وه‌ ، چاوه‌ڕێ ئه‌وه‌یان ده‌كرد ، كه‌ی گیانی ده‌سپێرێت .
به‌ ناچاری به‌ فه‌رمانی باوكی خۆی ئاماده‌كرد ، له‌ گه‌ڵ برا بچووكه‌كه‌ی خۆی بریاریان دا بچن داره‌ مه‌یته‌كه‌ بهێنن ، له‌ ماڵ هاتنه‌ ده‌ر ، له‌ یه‌كه‌م كۆڵان له‌ نێو خۆیان قسه‌یان كرد بۆ چونیان بۆ نزیكترین مزگه‌وت .دواتر له‌ نێوان مزگه‌وتی (باویل ئاغا ) و( ته‌كیه‌) كه‌ هه‌ردووكیان له‌ نێو بازاری شار بوون ، مزگه‌وتی ته‌كیه‌یان هه‌ڵبژارد.
زۆری نه‌برد گه‌یشتنه‌ مزگه‌وت ، داره‌مه‌یته‌كه‌ش له‌ سه‌ر ئاوده‌سته‌كان داندرابوو ، زۆربه‌ی مزگه‌وته‌كانی شار، هه‌میشه‌ داره‌مه‌یته‌كانیان له‌ سه‌ر ئاوده‌سته‌كان درێژده‌كردن و یاخود له‌ نزیك ئاوده‌سته‌كان شوێنكیان بۆ ده‌ستنیشان ده‌كردن، به‌م هاوینه‌ بۆنی پیسایی و بۆگه‌نی ئاوده‌سته‌كان ، له‌ مێشكی مرۆڤی ده‌دا و ، لای خواره‌وه‌ی ئاوده‌سته‌كانیش ، له‌ به‌ر بۆنی میزمرۆڤی گێژ ده‌كرد .به‌ زۆری پیره‌مێرده‌كان و كه‌سانی نه‌خۆش له‌وێ میزیان ده‌كرد.به‌شی خواره‌وه‌ی ده‌رگای ئاوده‌سته‌كان له‌ به‌ر میز شه‌نگاویان گرت بوو ، كون وكه‌ڵێنی گه‌وره‌یان تێكه‌وت بوو .
به‌شی زۆری خه‌ڵكیش روویان له‌م مزگه‌وته‌ ده‌كرد .قه‌ڵه‌باڵخترین مزگه‌وت بوو ، كاتی نوێژه‌كان ئاوده‌سته‌كان به‌رنه‌ده‌كه‌وتن ، دڕوشم و جنێوو قسه‌ ناشیرینه‌كانی سه‌ر ده‌رگاو دیواری ئاو ده‌سته‌كان له‌ لاپه‌ڕه‌كانی رۆژنامه‌یه‌كی گاڵته‌و گه‌پ ده‌چوو .هه‌رچۆنی هه‌بێت داره‌مه‌یته‌كه‌یان له‌ سه‌ر ئاوده‌سته‌ سه‌ر به‌ره‌لایه‌كان هێنا خوار، هه‌ڵیان گرت .
(محه‌مه‌د جه‌رجیس) به‌رده‌وام خزمه‌تی ئه‌م مزگه‌وته‌ی ده‌كرد ، كاتێ له‌ پێش هه‌یوانه‌كه‌ی مزگه‌وت ، چاوی به‌م دوو برایه‌ كه‌وت ، داره‌مه‌یتیان پێ بوو ، وتی :
خه‌ریك بوو به‌م قسانه‌ محه‌مه‌د حه‌رجیس توره‌ بێت ، به‌ڵام ئه‌وان زوو فریای خۆیان كه‌وتن و هاتنه‌كه‌یان وبردنی داره‌مه‌یته‌كه‌یان بۆ روونكرده‌وه‌ .ئه‌ویش به‌ سه‌ر بادانێك و به‌ قسه‌ی ( هه‌تا مرۆڤ نه‌مرێت داره‌مه‌یتی بۆ چییه‌!)
ئاراسته‌ی كردن .ئه‌وانیش له‌ مزگه‌وت هاتنه‌ ده‌ر ، برا گه‌وره‌ له‌ پێشه‌وه‌ ده‌رۆیشت وبرابچووكیش له‌ دوای ، داره‌مه‌یته‌كه‌یان خستبووه‌ سه‌ر شانیان ، هێشتا به‌ ته‌واوی نه‌گه‌یشتبوونه‌ هه‌ورازه‌كه‌ی نزیك ماڵیان ، برا گه‌وره‌ وتی :
كه‌مێكی تر ، سه‌ركه‌وتن ، برا گه‌وره‌ به‌ توره‌یی داره‌مه‌یته‌كه‌ی دانا (هێربووم!).
شوێنه‌كه‌یان ئالوگوڕ كرد، برا بچووكیش هه‌ستی به‌م بۆنه‌ كرد ، به‌ڵام به‌ بێده‌نگی داره‌مه‌یته‌كه‌ی هه‌ڵگرت ، تا گه‌یشتنه‌ ماڵه‌وه‌ ، له‌وێ له‌ ژێر دارتوه‌كه‌ی ناو حه‌وشه‌كه‌یان دانا .
باوكیان به‌ بینینی داره‌مه‌یته‌كه‌ ، زیاتر خه‌مبار بوو ، ژنه‌كان له‌ ژووره‌وه‌و پیاو كوڕه‌ گه‌نجه‌كانیش له‌ هه‌یوان له‌ سه‌ر كورسیه‌كان دانیشت بوون ، هه‌ندێكیش به‌ پێوه‌ وه‌ستا بوون ، ئه‌مشه‌و هه‌موویان به‌م شێوه‌ ،له‌ چاوه‌ڕوانی گیان سپاردنی نه‌خۆشه‌كه‌یان بوون ، به‌ڵام ته‌واو نه‌بوو .
به‌یانی هه‌ركه‌سه‌كی چاو به‌ داره‌مه‌یته‌كه‌ ده‌كه‌وت ، ترس دایده‌گرت ، براگه‌وره‌ چووه‌ لای دار مه‌یته‌كه‌و ، بۆ ئه‌وه‌ی به‌تانیه‌كی به‌ سه‌ر دابدات و له‌ پێش چاوی خه‌ڵك بشارێته‌وه‌ .
كاتێ سه‌یری نێو داره‌مه‌یته‌كه‌ی كرد ، په‌ڕۆیه‌كی سپی به‌ كۆكراوه‌ی بینی ، كه‌لێكیكرده‌وه‌ بۆ ئه‌وه‌ی بزانیت چییه‌ ، بێجامه‌یه‌كی به‌ گوو بوو .
هه‌ر له‌ به‌ر خۆیه‌وه‌ ده‌دواوگومانه‌كانی لێكده‌دایه‌وه‌، پێده‌چێت له‌لای كه‌سێكه‌وه‌ فرێ درابێته‌وه‌ نێو ئه‌و داره‌مه‌یته‌ ، كه‌ فریای ئاوده‌سته‌كان نه‌كه‌وت بێت و خۆی پیسكرد بێت ، هه‌ر له‌ ئاوده‌ستیش بێجامه‌كه‌ی له‌ به‌ر كردبێت وبه‌ نهێنی خستبێته‌ نێو داره‌مه‌یته‌كه‌ ، شه‌وی رابردووش هه‌ر ئه‌و بێجامه‌ بوو ، وای له‌ برا گه‌وره‌ كرد له‌ به‌ربۆنی گوو له‌ داره‌مه‌یته‌كه‌ بێزار بێت ، له‌ لایه‌كی تریش چۆله‌كه‌كانی سه‌ر دارتووه‌كه‌ش تا به‌یانی داره‌مه‌یته‌كه‌یان جێقنه‌باران كرد بوو .
به‌ بێده‌نگی بێجامه‌كه‌ی فڕێداو داره‌مه‌یته‌كه‌ی جوان به‌ سابوون و تایت شووشت و هه‌ندێك گوڵاوی لێدا.
دوای چوار رۆژ داره‌مه‌یته‌كه‌ به‌ به‌تاڵی مێوانی ئه‌م ماڵه‌ بوو.
تا ئه‌و كاته‌ی ئه‌جه‌ل هات و سڵاوێكی كرد وماڵه‌كه‌ی پڕكرد له‌ شین و گریان.
