 لە یارییەكانی تری هەفتەی 17 ی لیگاوەن  ئەمشەو سەعات 7 یانەی پاریس سان جێرمان لەنێو یاریگا و بەردەم هاندەرانی پێشوازی لەیانەی لیل دەكات  یانە پاریسیەكە لەم یاریەدا ئامانجیەتی دوای شكستەكەی لەئاستی ناوخۆیی و ئەوروپی شكست بە لیل بهێنێت و جارێكی تر بگەرێتەوە بۆ سەركەوتنەكانی  لەئێستادا ئەو یانەیە بە 43 خاڵ پێشەنگی ریزبەندی گرتووە  بەجیاوازی 9 خاڵ لە هەرسێ یانەی لیۆن و مۆناكۆ و مارسیلیا  بۆ ئەم یاریە پاریس سان جێرمان لەتواناكانی تیاگۆ سیلڤای كاپتن و بەرگریكاری بێ بەش دەبێت كە لە یاری یانەكەی لە بەرامبەر بایرن میونشنی ئەڵمانی لە چامپیۆنس لیگ توشی پێكان بوو  بەڵام یانەكەی پێشەنگ پشت بەتواناكانی ئیدینسۆن كاڤانی هێرشبەری ئۆرگوایی گۆڵكاری خولەكە بە 12 گۆڵ  دەبەستێتەوە دوای ئەوەی لەشكستەكەی پێشو لە بەرامبەر ستراسبۆرگ بەشداری نەكرد  لە بەرامبەردا یانەی لیل دوای رۆیشتنی مارسیلۆ بیلیسای راهێنەری ئەرجەنتینی هاوسەنگی بۆ گەراوەتەوە و لە كۆی 3 یاری رابردوو دوو بردنەوەی تۆمار كردووە و ئەمجارەش لە بەردەم تاقیكردنەوەیەكی قورسدایە لە بەرامبەر یانە پاریسیەكە  
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
