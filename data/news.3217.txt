دانانی ئینجانەی رووەک و گوڵ دڵ و دەروون ھێوردەکاتەوە و کاریگەری سروشتی و ئەرێنی ھەیە لەسەر باری تەندروستی و دەرونی لەشی مرۆڤ، لەنێویاندا باس لەم روەکە دەکەین کەبە (دفنباخی) ناسراوە و لەزۆربەی ماڵ و شوێنەگشتیەکان و کلینیک و ئۆفیسەکاندا ھەیە.
بەڵام ئەوەی جێی باسە ماوەیەکە دانانی ئەم گوڵە بۆتە جێی نیگەرانی بەوپێیەی رووداوێکی سەیر تۆمارکراوە کەتێیدا مناڵێکی تەمەن سێ ساڵان چەند پارچەیەک لەگەڵای ئەم رووەکەی لێ کردۆتەوە و مژیویەتی یەکسەر توشی ئاوسانی زمان بووە و دوای ١ دەقیقە گیانی سپاردووە ئەمەش نیشانەی ئەوەیە کەرووەکێکی ژەھراوییە و مەترسیدارە بۆ منداڵ و گەورەش کەرەنگە لەماوەی (١ بۆ ١٥) دەقیقەدا کەسێکی باڵغ بکوژێت.
سەرباری ئەوەش توێژینەوەکان سەلماندوویانە کەمژینی گەڵاکەی توشی ھەوکردن و ئاوسانی دەم دەکات و لیک زیاتر دەردەدات، دەریشکەوتوە کەخانەی گەڵاکەی بلوریە کەشێوەی لەئۆکسالاتی کالیسیۆم دەچێت و بەرافید ناسراوە کەمادەیەکە کەپرۆتۆپلازمی نیە.
