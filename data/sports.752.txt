دوابەدوای ئەوەی بەرپرسانی یانەی ئەی سی میلانی ئیتاڵی دوێنێ بەرەسمی ڤیچینزۆ مۆنتێلای راهێنەری یانەكەیانی لە ئەركی سەرپەرشتیكردنی ئەو یانەیە دوورخستەوە، ئەو راهێنەر ئیتاڵیە لەسەر بابەتی دوورخستنەوەكەی روونكردنەوەی زیاتر دەدات.
مۆنتێلا لە لێدوانێكیدا كە پێگەی فوتبۆڵ ئیتاڵیا بڵاویكرۆتەوە ئاشكرایكرد: كە بەردەوام لەحاڵەتی ئەوەی یانەیەك ئاستی بەرەو دابەزین بچێت راهێنەرەكەی سەرجەم شكستەكان لەئەستۆ دەگرێت، بۆیە منیش هەر بەو شێوەیە بێ رەچاوكردنی خراپی ئاستی زۆربەی یاریزانەكان و پێشكەش نەكردنی ئەو ئاستەی لێیان چاوەروان دەكرا لە پۆستەكەم دوورخرامەوە، سەبارەت بە دەستنیشانكردنی جینارۆ گاتۆزۆ وەك راهێنەری نوێی یانەكە ئەو راهێنەرە ئیتاڵییە لە درێژەی لێدوانەكەیدا ئاماژەی بەوەشكرد: كە گاتوزۆ شایستەی ئەو پۆستەیەو لە ناخی دڵمەوە هیوای سەركەوتنی لەو پۆستە بۆ دەخوازم و ئارەزووی ئەوە دەكەم رۆسۆنێری بگەرێنێتەوە سەر رێچكەی پێشووی و بۆ بەدەستهێنانی نازناوەكان بیگێرێتەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
