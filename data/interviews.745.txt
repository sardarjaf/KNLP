تیپی پاسکیل سواری و یارییە سیانیەکانی یانەی نەورۆز یەکێک لە تیپە ھەرە بەھێزەکانی ئاستی کوردستان وعێراقە ھەموو کات پێشەنگ بووە بۆ پێگەیاندنی کچە یاریزانانی کورد لە یارییەکانی پاسکیلسواری، یاری پاسکیلسواریش یەکێکە لەو یارییانەی کە یانەکە گرنگی باشی پێدەدات و خاوەن چەندنین کچە یاریزانان کە پاشە رۆژێکی باش چاوەڕوانیان دەکات ، سۆزی دڵشاد یەکێک لەم کچە یاریزانە بەتواناکانی ھەڵبژاردەی یارییە سیانیەکانی عێراق و یانەی نەورۆزە، ناوبراو لە دایک بووی ساڵی ١٩٩٧ی لە شاری سلێمانی لە دایکبووە خاوەن چەندین ئەنجامی شایستەیە لە خولەکاندا لە پاڵەوانێتیەکانی ڕابردوو لە لەسەر ئاستی کوردستان و عێراقو وڵاتانی عەرەبیش چەندین ئەنجامی بەرچاوی بەدەست ھێناوە کە دەگاتە ١٦مەدالیای زێرو زیو و برۆنزییە، ناوبراو قوتابی زانکۆیە لە کۆلێژی پەروەردەی وەرزشیی لە زانکۆی سلێمانی، ئێمەش لە نزیکەوە چەند پرسیارێکمان ئاراستەی کرد ئەویش بەمجۆرە وەڵامی پرسیارەکانی گۆڤاری گوڵانی -دایەوە.
-پێش دوو ساڵ بانگێشتکرام بۆ ھەڵبژاردەی ساینیەکان بە ھۆی ئەوەی کە من باشترین یاریزانی عێراق بووم لە پاسیکلسواری ، بەرپرسانی ئەم یارییەش پێان وابوو لە یارییە سیانیەکانیش بە ھەمان شێوەی پاسکیل سواری ئەنجامم دەبێت ، توانیم لە ساڵی ٢٠١٤ لە یارییە سیانیەکان مەدالیای زیو بەدەست بھێنم ، ماوەیەک بەر لە ئێستاش لە وڵاتی میسر مەدالیای زێرم بەدەست ھێنا.
- یارییە سیانییەکان بە حکومی ئەوەی کە یارییە قورسە ھەموو یاریزانێکی ئافرەت ناتوانێ خۆی لێ بدات ، یاریزانان زۆر کەمە و گرنگیشی پێ نادرێت وەکو پێوست.
-پێویستە گرنگیەکی زۆری پێ بدرێت، چونکە یارییەکی گرنگە لە ئاستی جیھان لە دوای تۆپی پێی گرنگی دەدەن بەم یارییە پێویستە یارمەتی بدرێت، لەسەر بەرپرسانی ئەم یارییەش پێوستە زیاتر ھەوڵ بدەن بۆ ئەوەی ئەم یارییە فراوانتر بکەن زۆرترین یاریزانان بھێنە ناو ئەم وەرزشە.
-ھیوام وایە بەرپرسەکانیش تەواو کەری ئەم یارییەبن ھاوکاری تەواوی یاریزانان بکەن تاکو ئێمەش بتوانین ئەنجامی شایستە بەدەست بھێنین ، نەک لەسەر ئاستی وڵاتانی عەرەبی دەمەوێت مەدالیای ئاڵتون لەسەر ئاستی ئاسیا بەدەست بھێنم.
-نەخێر ھیچ دژایەتیکمان ناکرێ بەڵکو ڕکابەرایەتی تەنیا لە وەرزش ھەیە بۆ بنەمای وەرزشی بۆ ھەڵبژاردەی عێراق.
-کێشەی ئەم یارییە زۆرە چونکە ئەم یارییە خۆی لە سێ یاری دەدۆزێتەوە پاسکیلسواری و ڕاکردن و مەلەوانی تاکو ئێستا ھیچ شوێنێکی تایبەتیمان نییە تا مەشقەکانمان بەشێوەیەکی رێک و پێک ئەنجام بدەین.
-تائێستا نەمھێشتووە وەرزشەکەم ببێتە رێگر لەبەردەم خوێندنم ، ھەمو کات کاتەکانی خۆم دابەشکردووە زۆر سوپاس مامۆستایانم دەکەم لە کۆلێژی پەروەردەی وەرزشیی کە ھاوکاری بەردەوامانن بۆ رێگەدانیان بۆ پاڵەوانیتیەکان.
-بەھیوای ئەوەم لەسەر ئاستی وڵاتانی ئاسایش مەدالیا لەبەر بەکەم وەکو چۆن لە وڵاتانی عەرەبی مەدالیای زێرم بەدەستھێنا.
* حەز دەکەی ھەڵبژاردەی پاسکیل سواری و یارییە سیانیەکانی کوردستان دروست بێت تۆش یەکێک بیت لە یاریزانانی ھەڵبژاردەکە؟
- بەنیازی ئەوەم خوێندنم تەواو بکەم دوای ئەوە ئیش لەسەر ئەوە بکەم بواری وەرزشی خۆم بەرفراوانتر بکەم.
-دەست خۆشیان لێ دەکەم بەھیوای ئەوەم ھەموو یانەکانی تر چاو لە یانەی نەورۆز بکەن کە بەردەوام ھاوکاری تیپەکانیان بن.
*بەدەستھێنانی مەدالیای ئاڵتون لە پاڵەوانێتی یارییە سیانیەکانی عەرەبی لە میسر چ ھەستێکی لای تۆ دروست کرد؟
-ئەم مەدالیا ئاڵـتونە یەکەم جار نییە لە مڵم بکرێ ،بەڵام تام و چێژێکی تایبەتی ھەبوو ھەستێکی زۆر خۆشی لێ من دروست کرد.
-زۆر سوپاسی خانەوادەکەم دەکەم کە ھەموو کات پاڵپشتی منن، بەھیوای ئەوەم ھەموو خێزانێک پشتیوانی مەنداڵەکانی خۆیان بکەن، سوپاسی گۆڤاری گوڵانیش دەکەم کە بەڕاستی گرنگی زۆر بە وەرزشی ناوەخۆیی دەدات بەبێ جیاوازی خزمەتی شارەکانی کوردستان دەکات.
