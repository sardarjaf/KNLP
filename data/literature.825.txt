هەرچەندە من و (بریژێت) یەکترمان خۆشدەویست و تازە کەپڵ بووین، بەلام هێشتا بڕیارمان نەدابوو پێکەوە بژێین، بۆیە تەنیا ڕۆژانی شەممەویەکشەممان  یەکترمان دەبینی و کاتێکی خۆشمان دەبردە سەر.
زۆربەی شەوان پێش نوستن بەتەلەفۆن تێرقسەمان دەکرد، تا مانوودەبووین ئینجا بە شەوباش و هەندێک ماچ گۆڕینەوە کۆتاییمان بە گفتوگۆکەمان دەهێنا.
ئێوارەیەکیان برژێت بە تەلەفۆن پێیوتم پشیلەیەکی جوانم دۆزییەوەتەوە چەند ڕۆژێکە میوانمە، زۆر مهرەبانە و لەو بڕوایەم ببینی خۆشت بوێ!.
ئەو شەوە پشیلەکە هەست و هۆشی داگیرکردبووم.
دەمزانی هۆی دڵتەنگیەکەم ئەوەیە کە  ئیرەیی و       بەخیلی بەو پشیلەیە دەبەم کە لەگەل یارەکەم دەژێت.
پاش ئەوەی بریژێت دەرگەی کردەوە و باوەشی پێما کرد وبۆ ساتێک لە چاوەکانی یەکترمان ڕووانی.
پشیلەکە لە نێوان پێماندا خۆی دەخشاند و میاوەمیاوی بوو.
بریژێت پشیلەکەی هەلگرتە باوەش وتی : ئەوە (جەی ) دەزگیرانمە، ئەم پشیلیەش ناوم ناوە (ئۆرەنج) دەبێتە ئەندامێک لەم ماڵە.
گوڵەکەم دایە دەستی بریژێت و تۆپێکی بچکۆلانەم لەبەردەم پشیلەکە دانا و پیشانیمدا چۆن یاری لەگەلدا بکات.
پشیلەکە یەک دوجار بە دەستەکانی تۆپەکەی سووڕاند وبەدەوری خوولایەوە.
منیش پەلاپیتکەیەکم لە تۆپەکەدا چەند مەترێک دوورم خستەوە، دەستم بەسەر پشیلەکەدا هێناو وتم : ڕاکە تۆپەکە بگرە.
لەپاش قاوەخواردنەوە، لەگەل بریژێت خواردنمان ئامادەکرد تا پێکەوە بە سواری پاسکیل بۆ نیوەڕۆ بچین بۆ پارکی (گاتینۆ) کە کاتژمێرێک دووربوو لە شاری (ئۆتاوا).
پێشئەوەی لەدەرگەی ماڵ دەرچینە دەرەوە ئۆرەنج خۆی بۆ گیان من گڤ کردەوە و دەیوست چڕنۆکم لێبگرێ.
هەرچەند بریژێت بە تووڕەییەوە وتی : ئۆرەنج مهربان بە لەگەل (جەی).
لە ڕێگا بیرم دەکردەوە، ئەم پشیلە سپلەیە لە کوێوە بۆ من پەیدا بوو.
خۆزگە پشیلەیەکی مێیە دەبوو!.
کاتێ گەشتینە ناو پارکی ( گاتینۆ) لەبەردەم ڕووبارێک پشوویەکمان دا، چەند سەتمەترێک دوور لە ئێمە شوێنی مەلەوانگە و گەشتیارەکان بوو.
ئاوی ڕووبارەکە سارد بوو، لی كچ و کوڕە هەرزەکارەکان بەدوای یەکتر و لەباوەشی یەکتر مەڵەیان دەکرد و دەنگە زیکن و پێکەنینەکانیان ئەو ناوەی هەژاندبوو.
بەدەم خواردن و دەستلەملانێوە کاتێکی خۆشم هەبوو تا ئەو کاتەی گەنجێک هاوتەمەنی بریژێت، هاتە لامان، سلاوی لێکردین و وتی : بریژێت نامناسیتەوە؟!
بریژێت لە گەنجەکە ورد بوەوە، ئینجا زیقانی و باوەشی پێیا کرد وتی : ئەوە تۆ چیدەکەیت لێرە، كچیترت هەلخەلەتانووە؟!.
کە وتی وەک پشیلەکەم، زۆرم پێناخۆشبوو.
بۆیە بە پێکەنینێکی درۆزنانە وتم : بەلام من وەک پشیلەکەت دەبەنگ نیم!.
پێکەوە دەستمان خستە ناودەست و بەدەم ڕووبارەکە پیاسەمان کرد.
ئینجا چووینە ناو درەختەکان و تا لەبەر چاوی خەلکەکە دوور کەوینەوە.
بریژێت لێیپرسیم : جەی بۆ کوێ ڕامدەکێشی؟
پاش ئەوەی تەواوبووین دەرپێیەکەمان بەدەستەوە گرتوو بە پێکەنین و خۆشییوە، بە ڕاکردن خۆمان هەلدایە ناو ڕووبارەکەوە.
ڕۆژێکی خۆشبوو تا گەڕاینەوە مال.
ئێوارە درەنگ دەرگەی ماڵمان کردەوە، پشیلەکە خۆی هەلدایە باوەشی برژێت و لەم سەر بۆ ئەوسەری ماڵ ڕایدەکردو هەلدەبەزایەوە.
من چوومە ناو حەمام دوشێکم گرت و بە سەرتەڕی هاتمە دەرەوە.
برژێتم بینی لە مەتبەخەکە خەریکی پەتاتە سوورکردنەوە بوو.
منیش زەلاتەم ئامادە کرد.
سەر مێزەکەم ڕازاندەوە.
لە چاوەڕوانی برژێت بووم و بە پەڕۆکێک سەلاجە و تەباخی مەتبەخەکەم پاکدەکردەوە.
لەناکاو ئۆرەنج چڕنۆکێکی لێگرتم ڕایکردە ژێر قەنەفەکانەوە.
پێکەوە دانیشتین لە مەتبەخەکە دەستمان کرد بەنان خواردن.
دەنکە پەتاتەیەک لە دەستی برژێت بەربوەوە سەر زەوی .
بریژێت خێرا بە کلینکسێک هەلی گرتەوە.
لەو کاتە بوو برینەکەی سەر پێمی بینی وتی : چیبووە؟ ئۆرەنج چڕنۆکی لێگرتووی؟
بریژێت دەستی گرتم و ماچێکی ناودەمی کردم.
منیش لە باوەشم کرد و وتم : زۆر ماندووم دەچمە ژووری خەو.
دوای ئەوەی سەرکەوتمە ژوور و لە سەر قەرەوێلەکە ڕاکشام ، چاوێلکەکەم لە چاو کرد و خۆم سەرقاڵ کرد بە خوێندنەوەی لاپەڕەی گۆڤارێک.
زۆری نەبرد بریژێتش هاتە سەرەوە، سەری نایە سەر سنگم و وتی : ڕۆژگارێک دێت مووی سەر سنگت سپی دەبن!.
-  هەتا لەگەل تۆدا بژێم ، هەر بە گەنجی دەمێنمەوە.
شەڕەکەی نێوان من و (ئۆرەنج)ش دەبێتە یادگارییەکی شیرین.
پاش ئەوەی نانی بەیانیم خوارد ، باوەشم بە بریژێت کرد و وتم : ئەمڕۆ زوو بە جێتدەهێلم.
چونکە بڕێک ئیش و کارم هەیە دەبێت جێبەجێیان بکەم.
زەنگی ماڵم لێدا بریژێت دەرگەی کردەوە، باوەشمان بەیەکتر کرد.
بە ڕووخۆشیەوە وتی : وەرە ژوور ئۆرەنج لە ماڵ نییە!.
بریژێت هەلیگرتمە باوەش و نیومەترێک لە زەوی بەرزی کردمەوە ولە نێو پەنجەرەکە داینام ، بە زەردەخەنەو چاوی پڕ لە عیشقەوە وتی : دانیشە پشیلە بچکۆلانەکەم.
