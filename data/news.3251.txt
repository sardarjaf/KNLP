لەڕاگەیەندراوەكەی بەرەی باكووری موسڵی فەرماندەیی گشتیی هێزی پێشمەرگەی كوردستان هاتووە" لەسەرەتای شەڕەكەدا تیرۆریستان لەچەند شوێنێك پێشڕەوییان كرد، بەڵام هێزی پێشمەرگە زۆر ئازایانە لێیان هاتنە دەست و زۆر بەتوندی بەرپەرچی ئەو پەلامارە بەرفراوانەیان دایەوەو زەبرێكی كوشندەیان لە دوژمن وەشاند.
لەئەنجامی ئەو بەرخودانە كەموێنەیەی پێشمەرگە زیاتر لە سەد چەكداری داعش كوژران و ٤٢ ئۆتۆمۆبیلی سەربازی و زرێپۆش و مێنڕێژكراویان تەقێندرانەوەو لەناوبردران.
بەپێی راگەیەنراوەكە" لەم داستانە پڕ لە قارەمانێتییەدا هێزەكانی فەرماندەیی سپیلك و لەشكری تایبەتی یەك و لەشكری گوڵان و هێزی دژە تیرۆر و فەرماندەیی دهۆك و فەرماندەیی زێرەڤانی و فەرماندەیی پشتیوانی یەك و هێزی خۆبەخشی لقەكانی یەك و بیست و چواردە و هەژدە و نۆی پارتی دیموكراتی كوردستان و هێزەكانی ئاساییشی ناوچەكە بەشدار بوون.
