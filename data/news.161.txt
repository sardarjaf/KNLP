سازان ، تەمەنی ٣٢ ساڵەو لەدایکبووی گەرەکی شۆرشی شاری ھەولێرەو ماوەی ٢٨ ساڵە لەدانیمارک دەژی وھاوسەرگیری لەگەڵ کەسێکی بەرەگەز عەرەبدا کردووەو خاوەنی سێ منداڵە، ماوەی ١١ ساڵ یاریدەدەری پزیشکی ددان بووە، لەئێستادا مامۆستایە لە پەیمانگایەکی تایبەت بەفێرکردنی ماکیاژکردن.
سازان ئەمین: لەمنداڵیەوە حەزم بۆ کاری ماکیاژ و جوانکاری دەکرد، بەڵام بەھۆی بارودۆخی ژیانم و منداڵ بەخێوکردن نەمدەتوانی دەست بەکارەکە بکەم، دواجار ساڵی ٢٠١٣ دەستم کرد بەکۆرسی فێربوونی کاری ماکیاژکردن و لەچەندین پەیمانگای تایبەت بەکارەکە بروانامەم بەدەست ھێنا.
سازان ئەمین:ماوەی ساڵ ونیوێک پێش ئێستا لەپەیمانگایەکی بەناوبانگی بەریتانی لەبواری فێرکردنی کاری ماکیاژدا خوێندم و توانیم پلەی یەکەم بەدەست بھێنم، بەپێی یاسای پەیمانگاکەش ھەرکەسێک پلەی یەکەم بەدەست بھێنێت، دەتوانێت ببێتە مامۆستا لەھەمان پەیمانگا.
سازان ئەمین: لەسەرەتای دەستپێکردنی کاری ماکیاژەوە، خانمە عەرەب (ھودا) خاوەنی مارکەی (ھودا بیوتی)، پەیوەندی پێوەکردم و پێی ووتم ، زۆر حەز بەکارەکانت دەکەم، ئەگەر بتەوێت مارکەی خۆت ھەبێت، من دەبمە سپۆنسەری کارەکەت، ئەوە دەرفەتێکی باش بوو بۆم، ھەوڵم بۆدا ، سوپاس بۆخوا لەئێستادا توانیومە دەرئەنجامی ھەوڵەکەم ببینم وببمە خاوەنی مارکەی تایبەت بەخۆم .
سازان ئەمین: براژنگ، یەکێکە لەپێداویستیە سەرەکیەکانی بواری جوانکاری، چونکە بەھۆیەوە دەتوانرێت روخسار جوانتر دەربکەوێت، کچان و ژنانی کوردیش ، زۆر داوایان لێدەکردم، چونکە مارکەی برژانگەکانی دیکە نرخیان گرانە، کەمتر دەتوانرێت سودی لێببینرێت.
سازان ئەمین: راستە ھۆکاری مادیش گرنگە، بەڵام من دەمەوێت دەستپێشخەریەک بکەم لەکارەکەمدا تاوەکو ژنان و کچانی کوردیش بتوانن ھەر کارێک بیانەوێت بیکەن و ھەوڵی بۆ بدەن ونەترسن لەدەرکەوتنیان لەھەر کارێکدا بیانەوێت سەرکەوتن بەدەستبھێنن ، چونکە ئەگەر بتەوێت کارێک بکەی ئەگەر قورسیش بێت، بەھەوڵدان دەتوانیت بەدەستی بھێنیت.
سازان ئەمین: بەراستی لەنزیکەوە ئاگاداری ئەو شوێنانە نیم کەماکیاژی تێدا دەکرێت یان تیدا دەفرۆشرێت، بەڵام ئەوەی من دەیبینم لەرێگەی تۆرە کۆمەڵایەتیەکانەوە، تارادەیەک باشە، بەڵام زۆر شت ھەیە دەبێت بگۆرێت  وکاری باشتری تێدابکرێت ، کچەکان دەبێت فێری تەکنیکی ماکیاژ ببن وبزانن ماکیاژ جۆری زۆرەو دەبێت بۆ ھەرشوێنێک دەچن ماکیاژی تایبەت بەوشوێنە بکەن.
سازان ئەمین:ماکیاژی شەوو رۆژ جیاوازیان زۆرە، بۆ نمونە ماکیاژی رۆژ دەبێت کاڵ وکراوە بێت، بەڵام ماکیاژی شەو دەبێت تۆخ و سەرەنجراکێش بێت، ھەر رەنگێکی تۆخ بتەوێت دەتوانیت بەکاریبھێنیت.
سازان ئەمین: دروستبوونی زیپکە، لەئەنجامی تێکچونی ھۆرمۆناتە، دەبێت گەنجان بەردەوام پاکەرەوەی دەموچاو بەکاربھێنن وئاو زۆر بخۆنەوەو دووربکەوەنەوە لەخواردنی چەور یان ئەو خواردنانەی دەبێتە ھۆی دروستبوونی زیپکەی سەرپێست.
سازان ئەمین:زۆر گرنگە ئەو کەسانەی ماکیاژ دەکەن، بزانن کام رەنگی ماکیاژ بەکاردەھێنن بۆ پێستان، دەبێت ئەو ئەساسەی بەکاری دەھێنن لەرەنگی پێستی خۆیانەوە نزیک بێت، بزانن شێوازی دەموچاویان لەگەڵ کام رەنگی ماکیاژدا دەگونجێت، ئەگەر ئەو شارەزاییەیان نەبێت، دەبێتە ھەڵەیە و لەجیاتی جوانکردن دەرکەوتنیان ناشرین دەبێت.
سازان ئەمین:چەندەھا جۆری کرێم ھەیە بۆ لابردنی ئەو خەتانە، بەڵام باشترین رێگە، پێش دروسبوونی خەتەکە ئەوەیە،خانمان بەردەوام بن لەبەکارھێنانی کرێمی لەش ونەھێڵن لەش و لاریان بەوشکی بمێنێتەوە، چونکە ھۆکاری سەرەکی دروستبوونی ئەو خەتانە وشکبوونی پێستە.
سازان ئەمین: ھۆکاری سەرەکی دروستبوونی خاڵی رەش لەسەر پێست، ھەتاوە، بەتایبەت لەکوردستان دەبێت ھەموو کەسێک کرێمی دژەخۆر بەکاربھێنێت، بۆ پلەی (٥٠) بەرەوژوور.
سازان ئەمین:جۆری ماکیاژ و شێوازی بەکارھێنانی زۆر گرنگە، ئەگەر کەسێک ماکیاژ بکات و باشترین جۆری ماکیاژ بەکارنەھێنێت و نەزانێت چۆن بەکاریبھێنیت، بەدڵنیایەوە دەبێتە ھۆی سوتاندنی پێستی.
سازان ئەمین: ھۆکاری تێکچونی ھۆرمۆنات و دروستبوونی قەلەقیە، چارەسەرەکەشی خواردنەوەی ئاو بە بەردەوامی ،خواردنی باش و تەندروست وپڕ ڤیتامین دەبێتە چارەسەر بۆ ئەو کێشەیە.
