وته‌بێژی‌ به‌ڕێوه‌به‌رایه‌تی‌ پۆلیسی‌ سلێمانی‌ رایگه‌یاند، سه‌رله‌به‌یانی‌ ئه‌مڕۆ ته‌رمێكیان له‌ شاخی‌ گۆیژه‌ دۆزیوه‌ته‌وه‌ و تائێستاش هۆكاری‌ مردنه‌كه‌ی‌ نه‌زانراوه‌.
نه‌قیب سه‌ركه‌وت ئه‌حمه‌د، وته‌بێژی‌ به‌ڕێوه‌به‌رایه‌تی‌ پۆلیسی‌ سلێمانی‌ به‌ خه‌ندانی‌ راگه‌یاند: "سه‌رله‌به‌یانی‌ ئه‌مڕۆ 11ی‌ ته‌مووزی‌ 2015 ئاگاداركراینه‌وه‌ له‌ بوونی‌ ته‌رمێك له‌ شاخی‌ گۆیژه‌ی‌ شاری‌ سلێمانی‌".
وتیشی‌: "دواتر تیمه‌كانمان چوونه‌ ئه‌و شوێنه‌ی‌ كه‌ ته‌رمه‌كه‌ی‌ لێبوو، دوای‌ لێكۆڵینه‌وه‌ ته‌رمه‌كه‌یان گواسته‌وه‌ بۆ پزیشكی‌ دادوه‌ری‌".
