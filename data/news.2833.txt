بە هۆی تۆمارنەكردنی ناوەكانیان بە سیستەمی تۆماركردنی ئەلیكترۆنی، ژمارەیەكی زۆری پێشمەرگە لە هەڵبژاردنەكانی داهاتوو لە كەركوك بێبەشدەكرێن.
عەبدولباست شوانی بەرپرسی ڕاگەیاندنی لقی كەركوكی كۆمیسیۆنی باڵای سەربەخۆی هەڵبژاردنەكانی عێراق هەواڵەكەی پشت راستكردەوەو بە (ڕێگای كوردستان)ی ڕاگەیاند:- ژمارەیەكی زۆری پێشمەرگە لە كەركوك بە هۆی تۆمارنەكردنە ناوەكانیان بە سیستەمی تۆماركردنی ئەلیكترۆنی(بایومەتری) لە دەنگدان لە هەڵبژاردنەكانی داهاتو لە كەركوك بەشداری بكەن وبێبەش دەبن وناتوانن دەنگ بدەن.
گوتیشی:- داواكارین بە زوترین كات هەوڵبدرێت ئەم كێشەیە چارەسەر بكرێت وبە فەرمانێك تۆماركردنی بایۆمیتری ئەلیكترۆنی بۆ ئەو پێشمەرگانە بكرێتەوە بۆ ئەوەی ئەوانیش لە داهاتوو هاوشانی هێزە ئەمنییەكانی دیكە بتوانن بەشداربن لە هەڵبژاردنەكانی داهاتوو.
