دوای خۆپیشاندانە فراوانەكانی مەیدانی تەحریرو فشاری جەماوەری و پڕۆژە چاكسازییەكەی عەبادی، حكومەتی‌ عێراق بڕیاری كەمكردنەوەی‌ مووچەی‌ پەرلەمانتاران‌و ژمارەی‌ پاسەوانەكانیان دەخاتە بواری حێبەجێكردنەوە.
مەسعود حەیدەر ئەندامی لیژنەی دارایی لەپەرلەمانی عێراق راگەیاند" موچەی پەرلەمانتاران بووەتە نیوە مووچەو لەئێستادا كاری پێدەكرێت".
جێی پێزانینە موچەی بنەڕەتی پەرلەمانتارێك پێشتر هەشت ملیۆن دینار بوو، لەئێستادا بووە بەچوار ملیۆن دینار، هەروەها بەپێی بڕوانامەی پەرلەمانتاران دەرماڵەیان بۆخەرجدەكرێت.
هەروەها بەپێی پڕۆژە چاكسازییەكەی عەبادی هەر پەلەمانتارێك لەچوار مانگی كۆتایی ساڵی 2015دا (واتە مانگەكانی‌ 8-12) دەبێت نیوەی‌ ئەو پارانە بگێڕنەوە بۆحكومەت، كە پێشتر بەپێی سیستمە نوێیەكە پێیاننەدراوە.
