دوێنێ شەو خەوم زڕا بوو، مێشکم خەریک بوو بتەقێ.
لە دلی خۆمدا وتم ڕەنگبێ پلەی گەرمای ژوورەکەم زیادبێت، باشترە بچمە خوارەوە  سپلیتەکە بکوژێنمەوە.
لەم کاتە گوێم لەدەنگی تەقە تەقێ بوو، هەستمکرد دەنگەکە لەژێرزەمینەکەی ماڵەوەمان دێت.
بە ئاسپایی چوومە خوارەوە !.
پاشان دەنگی پیرەمێردێک وەلامیدایەوە : زۆرباشە تا دەنکە تەزبیحەکان وشک دەبنەوە، منیش گولینگەکانی بۆ ئامادە دەکەم.
سەرەتا ترسام، دوایی بەخۆم وت ڕەنگبێ ئەمە خەون بێت.
لە سەر قەنەفەی ژێرزەمینەکەمان دانیشتم هەستمڕاگرت و بیرم کردەوە، وتم خەونی چی ئەمە دەنگی دوو مرۆڤ بوو.
مەکینەی وشککەرەوەکە لەکارکردن وەستا ساتێک بێدەنگی ناومالی پۆشی، لە بێدەنگیا ناو گوێم دەزرینگایەوە، ترس زیاتر هاتبووە ناو گیانمەوە.
دڵنیابووم ئەمە خەون نییە.
بڕیارمدا گلۆپەکە داگیرسێنم و سلاوێک لەم میوانانە بکەم.
قیروسیام لێکرد و بە ترسەوە پەنجەم خستە سەر پلاگەکەو گلۆپەکەم داگیرساند.
دەرگا بچکۆلانەکەی ژووری جڵشۆرینەکەم کردەوە، هیچ کەسم تیا نەبینی، لی مەکینەی وشککەرەوەکە هێشتا گەرم بوو.
تەزبیحێکی قەزوانی خاڵ خاڵ دەنک بریقەدارو گولینگ سوور لەسەر مەکینەکە دانرابوو.
تەزبیحەکەم هەلگرتەوە ، دەنکەکانی داخ و گەرم بوون، بۆنم کرد ، بۆنی گولاوی لێدەهات.
ئەمجۆرە بۆنەم تەنیا لە پرسە یاخود لە گولە هێرۆکانی ناو شاخ وکێوەکان کردبوو.
گەڕامەوە سەرجێگاکەی خۆم و ڕاکشام، خەو نەچووە چاوم.
بیرمکردەوە تووبڵێی ئەمە تەزبیحی خۆم بێت لەناو کراسەکانم بێت و خێزانەکەم کراسەکەمی شۆری بێ.
پاشان لەخۆمدەپرسی چەندین ساڵە من نە تەزبیحم نەگرتۆتە دەست و نەهەم بووە.
ئەی ئەم تەزبیحە نایاب و جوان و بریقەدارە لە کوێوە هاتووە؟!.
کەمێک بێدەنگبووم، نەمویست چیرۆکەکەی بۆ تەواوکەم چونکە دەزانم هاوسەرەکەم  ترسنۆکە، ئەگەر بۆی بگێڕمەوە دوێنێ شەو چی ڕوویداوە ئەوە ژووری جڵشۆرین تەرکدەکات، ئەوکات دەبێت بۆ هەمیشە خۆم جڵەکانی ماڵەوە بشۆم.
هاوسەرەکەم وتی : پیاوەکە ماوەیەکە خەون بە مردووەوە دەبینم ، وابزانم کاتی ئەوە هاتووە خێر بکەین.
وتم : بۆ نا، ئەمڕۆ دەچم بۆناو بازاڕەکەی رەحیماوا.
دە کیلۆ گوشت دەکڕم، دەیدەمە ئەو ماڵە هەژارانەی خۆم دەیان ناسم.
هاوسەرەکەم وتی : ئەوە چۆن خێرێکە، بۆ ناچیت بەرخێ بێنی لە حەوشە سەری بڕین دابەشی سەر هاوسێکانی بکەین.
وتم : ژنەکە.
ئەم هاوسێیانەی ئێمە کەی پێویستیان بە چنگێ گۆشتە، ئەمانە وەک شێر ڕۆژی دە کیلۆ گۆشتدەخۆن.
من خۆم هەندێک مالە هەژار دەناسم، دەیبەخشمە سەریان.
تەنبیحە قەزوانە بریقەدار و گولینگ سوور و جوانەکەم لە چنگ ناو  لە ماڵ هاتمە دەر، بە ماشێنەکم تا نزیک بازاڕی رەحیماوا چووم.
لە ڕێگا لەخۆم دەپرسی : ئەم تەزبیحە لە کوێوە هاتووە؟  لە ژیاندا تەزبیحی قەزوانی وا جوانم نە دیوە و نەمبووە!.
لەناو بازاڕی رەحیماوا، ژنێکی باریکەلانەو ڕووگەش و چاو ڕەشی جوانم بینی، چەند چەکدارێک بەدوایەوە بوون بەوە دەچوو پاسەوانیبن،  بە بەردەمم تێپەڕین.
گەیشتمە لای گۆشتفرۆشێک، بە کابرای گۆشتفرۆشم وت : برا دە کیلۆ گۆشتی نەرمەوجوانم بۆ بکێشە.
کیلۆ کیلۆ  بەجیا بیخەرە ناو کیسەیەکەوە.
گۆشتفرۆشەکە وتی : مامە داوەی لێبووردەن دەکەم ، جەرگەکەتم فرۆشتووە.
ئەگەر دەتەوێ یەک کیلۆ گۆشتت بەخۆڕایی پێدەبەخشم، چونکە خەتای من بووە جەرگەکەتم دایە کەسێکیتر.
دووبارە کابرای گۆشتفرۆش داوایلێبووردنی کرد.
لی من  هەر گوێم لە دەنگەکە دەگرت ، دلنیابووم کە هەمان دەنگی دوێنێ شەوە.
پیرەمێردەکە بە شەڕوالە خاکیەکەی وپشتێنە گولییەکەی، ڕووی وەرگێڕاو لێمان دوور کەوتەوە.
چاوم لێبوو بە ئاستەم توانی بە گۆچانەکەی  لەناو ژنە عەبا لەسەرەکان ڕێگا بدۆزێتەوە و  بپەڕیتەوە ئەو بەری شەقامەکەوە.
وتی : بەلێ، ئەوە مام ( باییزە)،  یەک تاقە کوڕی هەبوو ئەویش شەهیدبوو.
ئێستا لەسەر کۆلانەکەی سەرووی مزگەوتەکە تەزبیح دەفرۆشێ.
بەشوێن مام باییز کەوتم.
مام باییزم بینی لەسەر کورسیەکی شکاو دانیشتبوو، بە ڕیز تەبیحی قەزوانی لەبان کارتۆنێک دانابوو.
لە ژێر لێوانەوەش لەگەل خۆی دەدوا.
کاتێ گەیشتمە لای ، سەیری سەر مێزەکەیم کرد کە جۆرەها تەزبیحی قەزوانی ڕیز کردبوو، لی هیچ لە تەزبیحەکانی لە تەزبیحەکەی من ناچوو.
گولینگ زەردو سەوزو قاوەیی و پرتەقالی وسپیشی هەبوو.
دەنکە تەزبیحەکانی هەندێکیان جوان و بریقەدار بوون، بەلام وەک ئەوەی من خاڵداروڕەونەق نەبوون.
دەستم برد بۆ تەزبیحەکانی سەیری چەند تەزبیحێکم کرد.
زۆر جوان چنرابوو.
کونی تەزبیحەکان ڕێک و پێک، دەتگوت بە مەکینە کونکراوون.
وتم : خاڵۆ گیان.
ئەم نرخەی تۆ دەیلێی زۆر کۆنە.
بیستوومە تەزبیحی قەزوان ئێستا گران بووە.
وتی : کوڕی خۆم.
سالانە خۆم و هاوسەرەکەم دەچین بۆ کوێستان یەک فەردە قەزوان بەتەڕی دەهێنین ، خۆمانش دروستی دەکەین، لەسەرمان زۆر ناکەوێت.
وتی : وەللا کوڕی خۆم، من ئاگام لەبازاڕ نییە.
پیرژنەکەم لە مالەوە تەزبیحەکان دروسدەکات و منیش لێرە دەیفرۆشم.
بەترسێکەوە تەزبیحەکەم دەستم لە ناو گیرفانم دەرهێنا و لەناو چنگم شاردەوە.
وتم : خالۆ بەڕاستی تەزبیحەکانت جوانن.
ئەو دەست و پەنجانە نەڕزێ کە نەخشی ئەو گولینگانەی هەلبژاردووە.
وتی : تەزبیحی قەزوان شتێکی جوانی کوردەوارییە، کەچی گەنجی ئەم زەمانە نرخی نازانن، پێویستە هەریەک لە ئێوە تەزبیحێکی بەدەستەوەبێت، ئەگەر پێتان شەرمە لە گیرفانتانی بنێن یان لە ماڵەوە هەلیواسن.
هەستایە سەرپێ وەک ئەوەی تازە گەنج بوبێتەوە، وتی : کوڕی خۆم پێبلی تۆم لە کوێ بینیوە؟
دەنگێک کە هەمان دەنگی دوێنێ شەو بوو.
لە بن گوێم بە ئاسپایی و نەرم و نیان و مهرەبانەوە وتی : کوڕی خۆم ، بۆنی تەو تەزبیحە دەکەم کە تۆ باسی دەکەیت.
مام باییز لە خۆشیا گەشایەوە و فرێمسکەکانی سڕییەوە.
ئینجا تێگەیشتم کە ئەو کانیاوە چاوەکانی مام باییز بوون ...فرمێسکی وەک شەونم بەسەر برژانگە ئەستوورەکانی وەستابوون.
داچەمیمەوە، گۆچانەکم هەلگرتەوە.
گوێم لە لێدانی دڵی مام باییز بوو، وەک دەهۆڵ گرمەی دەهات.. بۆ ئەوەی چیتر ئاوا بە خەمباری نەیبینم، لێمپرسی : ئەم تەزبیحە دەناسیتەوە؟
چاوی لە چاوم بڕی، هێشتا چاوەکانی تەڕ و پڕ لە فرمێسک بوون.
دەنکە تەزبیحەکانش وەک ئەستێرە لەناو لەپی دەگەشایەوە!.
لە تەزبیحەکەی ڕووانی و پەنجەکانی لە گولینگەکان خشاندو دەنک دەنک قەزوانەکانی بە نێو پەنجاکانی هێناوبرد.
یەک دووجار لەناو لەپی دەستی گوشی، تەزبیحەکەی بۆ لای کونی لوتی برد و بۆنی کرد.
وتی : لە مێژبوو ئاواتم بوو چاوەکانم بکەم بە دەنکی تەزبیح... هێرۆی سووری کوێستانش بکەم بە گولینگەکەی، تا بیکەم بەدیاری بۆ هاوسەرە جەرگ سوتاوەکەم !.
مام باییز، لە خۆشیا تەزبیحەکەی کردە گیرفانی و بوو بە دار قەزوانێکی سەوزوگەش.
گۆچان و کورسی و کارتۆنە پڕ لە تەزبیحەکەی جێهێشت و وەک کوڕێکی چواردە ساڵ ڕێگای بڕی و ئاوڕی نەدایەوە!.
