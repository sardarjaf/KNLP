ڤیولیت یوخەننا یاریزانی تۆپی بالەی یانەی ئەكاد: پێویستە هۆڵی زیاتر بۆ ئافرەتان بكرێتەوە بۆ ئەوەی بتوانن توانای خۆیان دەربخەن
لە ئێستادا یاریزانان لە ئاستی تەمەنە جیاوازەكان بە شێوەیەكی بەرچاو روو لە وەرزشە جۆراوجۆرەكان دەكەن بۆ زیاتر خزمەتكردن بە وەرزش لە كوردستان، یانەی ئەكادی شارۆچكەی عەنكاوەش یەكێكە لەم یانانەی كە هەموو ساڵێك كۆمەڵێك یاریزانی بەتوانا پێدەگەیەنێت بۆ ریزی تیپەكانی، لە ئاستە جیاوازەكانی یانەكەدا، وەكو بەرنامەی یانەكەش لە هەموو یارییەكان یانەی ئەكاد ساڵانە چەندین قوتابخانەی پێگەیاندنی یاریزانان دەكاتەوە، بۆ ئەوەی لە پاڵەوانێتییەكان باشترین ئەنجام بەدەست بهێنن.
ڤیولیت یوخەننا لە دایكبووی ساڵی 1999ی شارۆچكەی عەنكاوەیە و یەكێك لە یاریزانە بەتواناكانی تۆپی بالەیە، لەم دیمانەیەدا سەبارەت بە خۆی و رەوشی وەرزشی یانەكەی وەڵامی پرسیارەكانی گوڵان دەداتەوە.
-من لە تەمەنی منداڵییەوە لەگەڵ دنیای وەرزش ئاشنا بووم و خۆشم خولیای ئەوەم تێدا بوو كە دەتوانم لە داواڕۆژدا یاریزانێكی باشم لێ دروست بێت.
- یانەی ئەكاد هەمیشە قوتابخانەیەك بووە بۆ پێگەیاندنی چەندین یاریزانی بەتوانا كە دواڕۆژێكی باش لە چاوەڕوانی ئەواندایە بە حوكمی ئەوەش من خەڵكی عەنكاوەم، بۆیە ئەكاد باشترین یانە بووە كە بتوانم لەگەڵی ئاستی خۆم پێش بخەم.
- لە كوردستان گرنگییەكی باش بەم یارییە دەدرێت، یانەی ئەكادیش زۆر گرنگی بە یارییەكان دەدات لە ئاستی كچان بۆ ئەوەی لە یارییە جۆراوجۆرەكان پێشەنگ بن، بەڵام لە ئێستادا پێویستە زیاتر گرنگی بە كردنەوەی خول بدرێت بۆ یاریزانانی ئاستە بچووكەكانی، بەتایبەتی لاوان وتازەپێگەیشتووان بۆ ئەوەی زیاتر پێش بكەون.
- دەبێت زیاتر گرنگی بدرێت بە ئاستەكانی تەمەن و قوتابخانەی پێگەیاندنی یاریزانان و پێویستە هۆڵی زیاتر بۆ ئافرەتان بكرێتەوە بۆ ئەوەی توانای خۆیان لە وەرزش دەربخەن، چونكە ئێستا زۆربەی یانەكان لە زۆربەی شارەكانی كوردستان هۆڵی تایبەتیان نییە.
- سوپاس بۆ دەستەی راهێنەران و دەستەی كارگێڕی یانەكەمان كە ئەوان هیچ كات رێگەیان نەداوە كێشەمان بۆ دروست بێت.
- زۆر جار خانەوادەكان بەهۆكاری جیاواز رێگری لە منداڵەكانیان دەكەن بۆ وەرزشكردن، هەروەها زۆر جار كۆمەڵگەش ئافرەتی وەرزشكار بە چاوێكی كەم سەیر دەكات، ئەوەش ناوشیارییە.
بەڵام من لێرەوە سوپاسی خانەوادەكەم دەكەم كە بەردەوام هاوكاری منیان كردووە و پشتیوانم بوون بۆ ئەوەی پەرە بە تواناكانی خۆم بدەم و بتوانم ئاستم بەرزبێتەوە و لەگەڵ یانەكان یاری بكەم.
_ بە هیوای ئەوەم ئەوانیش بە زووترین كات پەیوەندی بە ناوەندەكانی وەرزشی بكەن، بۆ ئەوەی لانیكەم تەندروستییەكی باشیان هەبێت.
_هیوام ئەوەیە لەگەڵ یانەی ئەكاد بتوانم گرنگی زیاتر بە تواناكانی خۆم بدەم وەكو یاریزانێك و لە پاڵەوانێتییەكانی دەرەوە بەشداربم و ئەنجامی شایستە بەدەست بهێنین.
- وەرزش رێگر نەبووە، چونكە من بەرنامەی تایبەتم داناوە بۆ وەرزش و خوێندنەكەم، بەهیوای ئەوەشم بتوانم لە هەردووكیاندا سەركەوتووبم.
