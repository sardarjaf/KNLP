مام پیرۆت به‌وه‌ دلًخۆشبوو كه‌ ناز رۆژانه‌ دوای كۆششكردن و پێداچوونه‌وه‌ به‌ وانه‌كانیدا فێری نووسین و خوێندنه‌وه‌ی ده‌كرد .چونكه‌ كه‌ منداڵ بوو له‌ گونده‌كه‌یاندا قوتابخانه‌ی تێدا نه‌بوو.
ماوه‌یه‌كی به‌سه‌رداچوو،مام پیرۆت  فێری هه‌موو پیته‌كان بوو.
ورده‌ ورده‌ ده‌یلكاندن به‌یه‌كدا و وشه‌ و رسته‌ی لێدروست ده‌كرد.مام پیرۆت چیرۆكی خۆش خۆشی ده‌زانی حه‌زیشی ده‌كرد كه‌ رۆژێك به‌ته‌واوی فێری نووسین ببێ و  بیاننووسێته‌وه‌ و بیكاته‌ دیاری بۆ ناز و هاوڕێكانی.رۆژێك ناز پێی گوت:بابه‌گه‌وره‌ ئه‌مڕۆ حه‌زده‌كه‌م چه‌ند وشه‌ و رسته‌یه‌كم بۆ بنووسیت.مام پیرۆتیش به‌ پێكه‌نینه‌وه‌ گوتی :به‌سه‌رچاو رۆڵه‌ی شیرین.پاش ماوه‌یه‌ك ئه‌مانه‌ی نووسی.
