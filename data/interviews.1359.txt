دوێنێ سه‌عات (2:30) له‌دیوانی سه‌رۆكایه‌تی هه‌رێم، به‌سه‌رپه‌رشتی به‌ڕێز مه‌سعود بارزانی، كۆبوونه‌وه‌ی لایه‌نه‌ سیاسییه‌كانی كوردستان، بۆ پرسه‌كانی ریفراندۆم و هه‌ڵبژاردن، ئه‌نجامدرا.. جگه‌ له‌په‌سه‌ندكردنی هه‌ڵبژاردن له‌واده‌ی خۆیدا (6/11/2017)، هه‌روا (25/9/2017) بۆ ئه‌نجامدانی راپرسی باشوری كوردستان، له‌پێناو سه‌ربه‌خۆیدا بڕیاری لێدرا.
به‌م رونكردنه‌وه‌یه‌، رایده‌گه‌یه‌نین، كه‌وا: هه‌روه‌كو كۆبوونه‌وه‌كانی پێشتر، وه‌فدی یه‌كێتیی، به‌پێی بڕیاری ئه‌نجومه‌نی سه‌ركردایه‌تی و مه‌كته‌بی سیاسی یه‌كێتیی، داكۆكییه‌كی بێ ته‌مومژی له‌سه‌ر گرنگی و كاریگه‌ری كاراكردنه‌وه‌ی په‌رله‌مان كرده‌وه‌.
خۆشبه‌ختانه‌، زۆربه‌ی لایه‌نه‌كانی به‌شدار، هه‌مان هه‌ڵوێستیان هه‌بوو.
سه‌ره‌نجامی گفتوگۆیه‌كی به‌رپرسانه‌ كۆبوونه‌وه‌ په‌سه‌ندی كرد، كه‌: په‌رله‌مان كارا بكرێته‌وه‌و ده‌ستبه‌جێ له‌دوای كۆبوونه‌وه‌ش، هه‌وڵی بۆ بدرێ.
بڕیاریشه‌، له‌هه‌فته‌ی ئایینده‌، وه‌فدی یه‌كێتیی له‌گه‌ڵ پارتیدا له‌سه‌ر نه‌خشه‌ رێگه‌ی یه‌كێتیی دانیشین.
له‌و كۆبوونه‌وه‌یه‌شدا، رایده‌گه‌یه‌نین، كه‌: مادام واده‌ی ریفراندۆم دیاریكرا، ئیتر پێویسته‌ په‌رله‌مانیش كارا بكرێته‌وه‌، هه‌تا رێكاره‌ یاساییه‌كانی ریفراندۆم و هه‌ڵبژاردن و هه‌مواركردنی یاسای هه‌ڵبژاردنیش، بخرێته‌ به‌رنامه‌ی په‌رله‌مانه‌وه‌.
شایانی باسه‌، ئێستا ده‌توانین بڵێین گه‌شبینین به‌هاوكاری هه‌موو لایه‌نه‌كان، په‌رله‌مان كارا بكرێته‌وه‌، دیاره‌ به‌كاراكردنه‌وه‌ی په‌رله‌مانیش، قۆناغێكی دژواری په‌یوه‌ندی لایه‌نه‌ سیاسییه‌كانی كوردستان، كۆتایی دێت و دڵی گه‌له‌كه‌مان و پشتیوانانیشمان خۆش ده‌بێ، به‌ڵكو نه‌یارانیش، به‌خۆیاندا بچنه‌وه‌.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
