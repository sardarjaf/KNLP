ئای پێڵاوی لاستیکی نەگبەت، بزانه بە ناوی تۆوە چی ئەگوزەرێ!
ماوەیەکە لێرە و لەوئ ناوی تۆ بۆتە بنێشتە خۆرەی سەر زمانی چەن بازرگانێکی خۆ بە سیاسەت مەشغوڵکەرەوە کە هەر سەیری گیرفانیان کرا ، یەکسەر تۆ ئەکەن بە شایەتی ڕابردوویان وبێ دەنگ کردنی خەڵک بە جۆرێک وەک چۆن کەسانی سلکی دیبلۆماسی (حصانة) یان هەیە ، ئەوانیش ئەیانەوێت تۆ( پێڵاوی لاستیک ) بکەن بە حەصانەی خۆیان نە کەس بۆی هەبێت سەیری جانتاکانیان بکات، نە کەسیش بۆی هەبێت لێیان بکۆڵێتەوە… خۆ ئەگەر هەزار مەتر تۆ یان لە پێ کردبێت ،ئێستا سەدان هەزار دۆلاریان لە بری وەرگرتۆتەوە لەسەر پرینسیپی ” پێڵاوی لاستیک بەرامبەر دۆلار ” ، هەر چەنە گەر هەموو ڕەسمەکانی ئەو کاتانەی بە حساب تۆیان لە پێیا بوە نیشان بدەن ، دەرئەکەوێت چۆن بە ناوی تۆ وە شەرعیەت ئەیەن بە ئێستایان..چۆن بە دەم تۆ وە قسە ئەکەن بەمەش سنورێک لە نێوان زەمانی تۆ و ئێستای پێڵاوی چەرمی ئەوروپی ناهێڵن….
………خەڵکانێک لە هەموو سەنگەرەکانیانا : کۆمەڵەبۆ ئاڵای شۆڕش ، لەوێوە بۆ زەحمەتکێشان ئینجا پێچێک بۆ ‘ کۆمەڵەی کەسکی کوردستان’ ، و لە بەنزین بڕانیشا لە ماڵە گەورەکە !
سلفەکەیان کوژانەوە بێ ئەوەی تۆ یان لە پیا بێت، ئیتر شیرین کردنی ناوی تۆ بۆ !
جا ئەگەر هەر کەسێک چەن مانگ و ساڵێک تۆ لە پێ بکا و دواتر دەڵەمەند بێ ، لام وابێت تۆ ” پێڵاوی لاستیک ” هێندە گران ئەبویت مەگەر هەر لە ئەوروپا و لە چەن کۆگایەکی تایبەت دەست بکەوتیتایە ….. ئەزانم تۆی داماو ئەی پێڵاوی لاستیک گەر’ زمان ‘ ت هەبوایە،چیت ئەووت……….
Previous بەشی دووەم لە چاوپێکەوتنی دەنگەکان لەگەڵ عەدنان کەریم یەکێک لەڕابەرانی پێشووی بزووتنەوەی کۆمۆنیستیی کوردستانی عێراق
