ئارام سەردار گەنجە سەرکەوتوەکەی بواری ھونەریە، کەلەسێ بەشی بوارەکەدا توانیویەتی سەرکەوتنی باش بەدەست بھێنێت و ببێتە ناوێکی دیار لەنێو کایەی ھونەریدا و لەھەمان کاتدا ببێتە ھۆکاری دەرکەوتن و سەرکەوتینی چەندین ھونەرمەندی ناوخۆیی و بیانی.
ئارام سەردار لەدایکبووی ساڵی ١٩٩٢ وە لەشاری سلێمانی وپەیمانگای ھونەرە جوانەکان بەشی موزیکی تەواو کردووە،کاری دەرھێنانی بۆچەندین ڤیدیۆ کلیپی ھونەرمەندان لەناوەوەو دەرەوەی کوردستان بەئەنجام گەیاندووە،خاوەنی سێ گۆرانی تایبەت بەخۆشیەتی.
ئارام سەردار:ھونەر شتێکە دەبێت لەناخی مرۆڤەکاندا ھەبێت و لەسەرەتای دروستبونیدا بونی ھەبێت، منیش لەمنداڵیەوە ھەستم بەوە کردووە ھونەر لەناخمدایەو دەتوانم کاری ھونەری، یەکەم کاریشم لەتەمەنی نۆ ساڵییدا بوو دەستم پێکرد، کەکاری دەرھێنان بوو بۆ کلیپێکی منداڵان .
ئارام سەردار: دایکم یارمەتیدەری سەرەکیم بوو، لەمنداڵیەوە لەپشوەکانی ھاویندا دەستی دەگرتم و دەیبردم بۆ خولی فێربوونی موزیک،ھەروەھا باوکیشم پشتگیری زۆری دەکردم.
ئارام سەردار:سەرەتا دەبێت،گۆرانیەکەم بەدڵ بێت، کۆمەڵێک شت ھەیە دەبێت لەگۆرانیەکەدا ھەبێت،بەتایبەت ھەست،چونکە ھەست بەشی سەرەکی کارێکی باشە،ھەروەھا دەبێت لەگەڵ شێوازی کارکردنی ستۆدیۆکەی ئێمەدا بگونجێت.
ئارام سەردار:بەخۆشحاڵییەوە،بەشێکی زۆر لەھونەرمەندانی کوردستانی گەورە و دەرەوەی کوردستانیش، لای ئێمە کاری بۆکراوە،لەھونەرمەندانەی یەکەم کاریان بووە تا ھونەرمەندی زۆر بەئەزمون وسەرکەوتوو،ئەمە جێگەی شانازییە.
ئارام سەردار: بەخۆشحاڵییەوە بەشداری کچان و پشتگیری کردنیان لەلایەن خێزانەوە لەئاستێکی زۆر باشدایەو کچان بە خۆشحاڵیەوە ئەو کارە دەکەن وتوانیویانە سەرکەوتن بەدەست بھێنن.
ئارام سەردار:پێش ئەوەی دەست بەکاری موزیک بکەم،خێزانەکەم حەزیان دەکرد گۆرانی بڵێم،لەتەمەنی دەساڵیدا،لەیادی ھونەرمەند (حەسەن زیرەک)دا گۆرانیەکم پێشکەش کرد،توانیم پلەی یەکەم بەدەست بھێنم، بەڵام بەردەوام نەبووم،چونکە دەمویست لەکاری موزیکدا ئەزمونێکی باشم ھەبێت،دواتر گۆرانی بڵێم.
ئارام سەردار:بەداخەوە گۆرانکاری کردن لە گۆرانە کۆنەکاندا،زۆر قسەی لەسەر دەکرێت،بەڵام من پێم وایە دەبێت،موزیک بەجیھانی بناسرێت،چونکە وەک خۆی وتنەوەی گۆرانیە فۆلکلۆرییەکان پێویست نیەو ھیچ جێگایەک ناگرێت.
ئارام سەردار:بەڵێ ژمارەی گۆرانیەکانم کەمە،بەلام ئەمە ویستی خۆمە،چونکە دەمەوێت کارەکان باش بێت و تا بیرێکی باشی لێنەکەمەوە گۆرانیەکان بڵاوناکەمەوە،ھەروەھا کارێکی زۆری ھونەرمەندانی دیکەم لایە،دەرفەتەکان کەم دەکەنەوە.
ئارام سەردار:زۆر حەز دەکەم بەزمانی بیانیش گۆرانی بڵێم وکاریشی بۆدەکەم،ھەروەھا گۆرانی (دڵم مەشکێنە)کەدووەم بەرھەمم بوو، دوو ڤێرژنی ھەیە،زمانی کوردی وئینگلیزی بەھەمان ئاواز وموزیک.
ئارام سەردار:نەخێر لەبەرنامەمدا نیە سێدێ دروست بکەم،چونکە پێم وایە دروستکردنی (سێدی)بەرەو لەناوچون دەچێت لەدنیادا، بەھۆی بڵاوبونەوەی لەسۆشیال میدیادا،بەداخەوە کوردیش نەگەشتۆتەو ئەو ئاستەی پارە بدات بەگۆرانی، بۆ ئەو مەبەستەش لەئێستادا کاردەکەم بۆ دروستکردنی یاسایەک کە گۆرانی لەسۆشیاڵ میدیادا قفڵ بکرێت، خەڵک تەنھا لەرێگەی دیارکراوەو بتوانێت گۆرانیەکە بەدەست بھێنێت.
ئارام سەردار:لەبەر ئەوەی سلێمانی پایتەختی رۆشنبیرییە،دەبێت کاری باشی تێدا بکرێت،پرۆژەیەکی گەورەم بەدەستەوەیە، کەھێنانی بارھەڵگرێکە لەوڵاتی ئەڵمانیاوە، کەھەموو ئامێرو پێداویستیەکی سینەمایی تێدایە، بۆنموونە، ئەگەر دەرھێنەرێک لەدەرەوەی کوردستانەوە بێت،دەتوانێت بەباشترین شێوە کاری دەرھێنان بۆفیلمی سینەمایی بکات، کارێکی باش دەبێت لەھەردوو رووی بازرگانی وھونەرییەوە.
