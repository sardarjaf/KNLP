شەوی رابردوو لە ئیسپانیا ركابەرییەكانی هەفتەیەكی نوێی لالیگا دەستیانپێكرد، لە یەكەم رووبەرووبوونەوەی هەفتەی شانزەیەمی خولەكەشدا یانەی سیڤیلیە لە یاریگای رامۆن سانچێز پیسخوان پێشوازی لە یانەی لیڤانتی كرد، هەرچەندە لە سەرەتای یاریەكەوە یاریزانانی هەردوو یانە هەموو هەوڵێكی خۆیان خستەكار تۆڕی گۆڵی یەكتر بهەژێنن، بەڵام سەرجەم هەوڵەكانیان بێ ئەنجام بوون و گێمی یەكەمی یاریەكەش بە بێ گۆڵ كۆتایی پێهات، لە گێمی دووەمدا راهێنەری هەردوو یانە ریزەكانیان رێكخستەوە و یاریەكەش بە بەراورد لەگەڵ گێمی یەكەم بەهێزیەكی زیاتری بەخۆوەبینی، بە تایبەتی لەلایەن یاریزانانی یانەی سیڤیلیەی خاوەن یاریگاوە كە زیاتر لە جارێك نزیك بوون لە تۆماركردنی گۆڵی پێشكەوتنی خۆیان، بەڵام تا كۆتایی ئەنجامی یاریەكە هیچ گۆرانكارییەكی بەسەردا نەهات و بە بێ گۆڵ بۆ هەردوولا تەواو بوو، بەو یەكسانبوونەش یانەی سیڤیلیە بە كۆ كردنەوەی 29 خاڵ لە پلەی پێنجەمی ریزبەندی خولەكە مایەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
