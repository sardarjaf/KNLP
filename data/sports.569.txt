سەرچاوەكانی هەواڵ لە ئیسپانیاوە رایانگەیاند: یانەی بەرشەلۆنەی ئیسپانی لە پێناو بەهێزتركردنی هێڵی بەرگری خۆی بیر لە گواستنەوەی بەرگریكارێكی یانەی مانچستەر یونایتدی ئینگلیزی دەكاتەوە، بە پێی ئەو هەواڵەی رۆژنامەی مۆندۆ دیپۆرتیڤۆی كەتەلۆنی بڵاویكردۆتەوە: یانە ئیسپانیەكە بیر لە گواستنەوەی دانی بلیندی بەرگریكاری هۆڵندی یانەی مانچستەریونایتدی ئینگلیزی دەكاتەوە و ئارەزووی ئەوە دەكات لە میركاتۆی زستانەدا هێڵی بەرگری خۆی بەو یاریزانە هۆڵەندییە بەهێزتر بكات، بەو پێیەی بلیند ماوەیەكی زۆرە لە پلانەكانی خۆسێ مۆرینیۆ راهێنەری مان یونایتد دەرچووە و لە زۆربەی یارییەكانی یانە ئینگلیزییەكە لەسەر كورسی یەدەگ دادەنیشێت، رۆژنامەكە باسی لەوەشكرد: ئەوەی ئیمزاكردنی گرێبەست لەگەڵ ئەو یاریزانە هۆڵەندییە ئاسانتر دەكات ئەوەیە بەرشەلۆنە بۆ ماوەی دوومانگ لە تواناكانی ساموێل ئۆمتیتی بێ بەش دەبێت و هەروەها خافیێر ماسكیرانۆش لە جێهێشتنی ریزی یانەكەی نزیكبۆتەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
