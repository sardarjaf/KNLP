لە یارییەكانی گۆڕەپان و مەیدان شارەكانی كوردستان خاوەنی چەندین یاریزانی بەتوانان لەسەر ئاستی عێراق و وڵاتانی عەرەبی زۆربەی یاریزانانی لە شارە جیاوازەكانی كوردستان كۆنتڕۆڵی گۆڕەپان و مەیدانی عێراقیان كردووە، یەكێك لە یاریزانانی شاری سلێمانی یاریزان ئامال خزر محەمەدە یاریزانی ناوبراو لە دایكبووی ساڵی 1988ی شاری كەركوكە و ماوەیەكی زۆرە لە شاری سلێمانی نیشتەجێیە، ماوەی چەند وەرزێكە لەگەڵ یانەی پێشمەرگەی سلێمانی یارییەكانی گۆڕەپان ومەیدان ئەنجام دەدات، لە هەمان كاتیشدا یاریزانی هەڵبژاردەی عێراقەو خاوەنی چەندین ئەنجامی بەرچاوە لەگەڵ یانە و هەڵبژاردەكەی، ئێمەش لە نزیكەوە دیمانەیەكەمان لەگەڵی ئەنجامدا.
- ئەوە خولیایەكی منداڵیم بوو، بۆیە من هەر لە زووەوە حەز و ئارەزووی زۆرم هەبوو بۆ یارییەكانی وەرزی بە تایبەتی یاریی گۆڕەپان ومەیدان هەر بۆیە دواجاریش خۆم هەر لە یارییەكەدا دۆزییەوە.
-ئاستی ئەم یارییە لە ئێستادا لە چاو یارییەكانی تر زۆر باشترە، ژمارەیەك لە یانەكانی كوردستانیش گرنگیی باش بەم یارییە دەدەن، بەڵام لەگەڵ ئەوەشدا یاریزانانی ئەم یارییە پێویستیان بە گرنگیی زیاترە لە دابین كردنی یاریگاو پاڵپشتی ماددی و چەندین لایەنی تر بۆیە هەموو یانەكان لەئێستا خەریكی گرنگیدانی زیاترن بە یارییەكان.
- گرنگیدانی زیاتر بە تیپەكانی ئاستی تەمەن بچووك، خۆی دەبێتە هۆی پێشوەچوونی یارییەكە و كردنەوەی قوتابخانەی پێگەیاندنی یاریزانان لە تەواوی شارەكان و دروست كردنی یاریگای تایبەت بە گۆڕەپان و مەیدان لە شارەكانی كوردستان وپشتگیری كردنی یاریزانانی ئافرەت لە ئێستادا.
* ئەنجامدانی ئەم پاڵەوانێتییە بۆماوەیەكی كورت كە لە دوورۆژ تێ ناپەڕێت تاچەند دەبێتە هۆی پێشكەوتنی گۆڕەپان و مەیدان؟
-پێم باشە ماوەی پاڵەوانێتییەكان زیاتر بێت و تیپەكانیش زیاتر گرنگی بە یارییەكانی گۆڕەپان و مەیدان بدەن، پاڵەوانێـتیی زیاتر بكرێتەوە لەسەر ئاستی جۆراوجۆر بۆتیپەكان.
- بەهیوای ئەوەم زیاتر گرنگی بە ئاستی خۆم بدەم وەكو كچە یاریزانێك و خزمەتی زیاتری یاریزانانی كچ بكرێت وئەنجامێكی گەورە بەدەست بهێنم لەسەر ئاستی ئاسیا.
- منیش زۆر جار گوێ بیستی هەواڵی لەم جۆرە دەبم، بەڵام تاكو ئێستا لەخانەوادەكەی من شتی لەم جۆرە رووی نەداوە بگرە ئەوپەڕی هاوكاریم دەكەن بۆگرنگی دانی زیاتر بە ئاستی خۆم و بەدەست هێنانی ئەنجامی شایستە تر لە داهاتوو.
- وەرزش تەندروستێكی باش دەبەخشێت بە خودی هەموو كەسانی وەرزش كار، بۆیە بەهیوای ئەوەم ئەو ئافرەتانەی كە تاكو ئێستا لە وەرزش كردن دوورن خۆیان بە زووترین كات بهێنە نێو بواری وەرزشی.
