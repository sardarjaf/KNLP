لە یاریى کۆتایى جامى یەکێتى ئاسیاى ساڵى 2012"دا کاتێک یاریى کۆتایى لە نێو یاریگاى فڕانسۆ حەریرى بوو، تێدا یانەى هەولێر یارییەکەى بە یانەى کوەیتى کوەیتى دۆڕاند، لە کاتى یارییەکەدا نزیکەى 25" هەزار هاندەر ئامادەى یارییەکەبوون، کە زۆربەى کوردى کوردستانى باشوور بوون.
لە دیوى ڕۆژهەڵاتى یاریگاکە شوێنێکى تایبەت بۆ هاندەرانى یانە کوەیتیەکە دانرابوو، کە نزیکەى 30بۆ 40" هاندەردەبوون و زۆریش بە باشى هانى یانەکەى خۆیان دەدا، بەڵام بەڕاستى هاندرێکى زۆر توندڕەو شەڕەنگێز و کەلەپووت بوون، کە زۆرجار ئەو چل کەسە خەریکبوو ئاژاوەیەکى گەورەیان لەگەڵ هاندەرانى یانەى هەولێر دروست دەکرد.
بە ڕاستى نەمبینیوە هاندەرانى تیپى میوان لە هیچ جێگایەکى دونیا هێندەى هاندەرانى کوەیتى شەڕانى و بێ چاوڕووبن، کە بە ئاشکرا قسەیان بە ئێمەى هاندەرانى یانە زەرد پۆشەکە دەکرد، بەڵام سیفەتى بەرزى کورد هەمیشە ڕێزگرتن بووە لە میوانەکانى و بیریشى لاى ئەوە بووە چۆن تۆ خاوەن هێزێکى زۆربیت و کەم دەستەکان بچەوسێنیتەوە، لە کاتێکدا ئەو خۆى وەکو میوان هەژمار کردووە.
