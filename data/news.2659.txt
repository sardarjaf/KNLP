گوتەبێژی‌ وەزارەتی‌ ناوخۆی‌ عێراق رایگەیاند" لەلاپتۆپی‌ تایبەتی‌ والی‌ شەرعی‌ داعشدا گرێبەستی‌ هاوسەرگیری‌ نێوان سەركردەكانی‌ داعش و كچانی‌ بیانی‌ دۆزراوەتەوە.
عەمید سەعد معەن گوتەبێژی‌ وەزارەتی‌ ناوخۆی‌ عێراق رایگەیاند" لەكاتی‌ كۆنتڕۆڵكردنی‌ پێگەیەكی‌ چەكدارەكانی‌ رێكخراوی‌ تیرۆریستی‌ داعش لەقەزای‌ بێجی‌، دەست بەسەر لاپتۆپی والی‌ شەرعی‌ قەزاكەدا گیراوە.
ئاماژەی‌ بەوەشكردووە، لەنێو لاپتۆپی‌ والییەكەی‌ داعشدا، بەڵگەنامەی‌ هاوسەرگیری‌ نێوان سەركردەكانی‌ داعش و كچە بیانییەكان دۆزراوەتەوە، بەپێی‌ بەڵگەكانیش ئەو كچانە لەماوەی‌ ساڵێكدا، زیاتر لە "15" جار هاوسەرگیریان كردووە.
