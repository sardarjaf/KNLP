ئەگەر لە ماوەی ٢٢ ساڵی حکومڕانی کوردیدا لە باشور، یەكێک لەهەرە کۆسپە گەورەکانی بەردەم هەرێم ئەو جیاکارییە بوبێت کە لە نێوان زۆنی زەرد و زۆنی سەوزدا هەیە ، ئەوا دەتوانین بڵێین ئەمە درێژکراوەی بەرژەوندییەکانی وڵاتانی ناوچەیی بوە و لەسەر خاکی ئێمە ڕەسم کراوە ، خۆ ئەگەر ئەمە بوبێتە هۆی ئەوەی کە نەتونرا بێت ئیدارەیەکی یەکگرتو لەسەر خاکی باشوری کوردستان دروست بکرێت ، ئەوا دەگەڕێتەوە بۆ غیابی ئیرادەی نەتەوەیی لای سەرانی حیزبی دەستەڵاتدار ، بە واتایەکی تر بەرژەوەندی دەستەیەک لە ناو حیزبەکاندا وای کردوە هەمو پرسە نیشتمانییەکان بخرێتە خزمەت ئەو دەستەیەوە ، زۆنی زەرد و زۆنی سەوز وێنەی شکشتی ئیدارەیەکی یەکگرتوە ، خۆ ئەگەر ئەوەشمان قبوڵ بێت ئەوا هاوسەنگی نێوان ئەم دو زۆنە بەستراوە بە بونی جۆرێک لە میرنشین لەم دو زۆنەدا ، ئەوەی لای من گرنگە بیڵێم ئەوەیە کە خۆپیشاندانی سپی مامۆستان ئەگەر چی توانی زۆر سنوری باش تێپەڕێنێ و هەمو چین و تۆێژەکان لە دەوری خواستی مامۆستایانان کۆبکاتەوە ، بەڵام ئەگەر مامۆستیان ویستبێتیان شەقام بکەنە پاشخانی داواکارییەکانی خۆیان ، ئەوا کاتێک نوێنەرایەتی دروست دەکەن ، دیسانەوە حیزب لە ڕێگەی دەمامکەکانیانەوە دێنەوە ناو خۆپیشاندان و بە ئاراستەی بەرژەوەندی حیزبی خۆیان دەبەن ، ڕاستە مامۆستایان دەنگێکی حەق بێژ بو ، بەڵام کاتێک ئەم دەنگانە دەخەیتەوە ناو سەبەتەی حیزب ، ئیتر وک ئەوە وایە خۆپیشاندانەکانت بۆ بۆشایی بێت ، داواکاری مامۆستاین ڕوی لە حیزبەکان بو ، دەبو حیزبەکان بهاتنایەتە بەردەم شەقام و چۆکیان دابدایە ، نەک نوێنەرەکان بە پێکەنینەوە بچنە بەردەم حیزبێک کە کۆی ئەم قەیرانانە لە ئەستۆی ئەودایە ، بە حوکمی ئەوەی زۆرینەی دەستەڵات لای ئەوە ، سەرەڕای ئەوەش دەبینین ئەم حیزبە لە سنوری قەڵەم ڕەوی خۆیدا کەس ناوێرێت فزە بکات ، وە لەوەش ناشیرین تر سنوری زۆنی زەردە کە دەبینین چۆن هەر ڕۆژەی بە بیانویەک و هەر جارەی چەند کەسێک ناهێڵن بچنە ئەو دیو سنوری دێگەڵە ئەگەر چی پارێزبەندی یاسایشی هەبێت .
ئەوەی لەم خۆپیشاندانەی مامۆستایان ١٤/١ ، بە تایبەت ئەو وێنانەی لەبەردەم پردی قلیاساندا گیراوە و نوسیویانە دێگەڵە زەنگێکی مەترسیدارە ، وە زەمینە خۆش دەکات بۆ فراوانخوازییەکانی پارتی ، بە تایبەت کە دەوترێت پردەکەی قلیاسان سنوری دێگەڵەیە ، ئەمە دەکاتە فراوانکردنی سنوری زۆنی زەرد و پارتیش خۆی ئەمەی دەوێت ، بە جۆرێکی دەیکە خۆمان سنورەکەی بۆ ڕادەکێشین بۆ ناو سلێمانی ، دەتونرا ناوێکی تری بنرێت وەک دیواری بەرلین ، یان هەر ناوێکی تر ، ئەگەر چی ئەم دروشمە لە نیەتی ڕێگریکردن و دیکتاتۆریەتەوە هاتەوە ، بەڵام دەتوانرێت بە دیوێکی تردا تەفسیری تر هەڵگرێت لە قلیاسان بەودیودا بەم دروشمە بخەیتە سەر زۆنی زەرد ، بۆیە باشتر وایە ئەم دروشەمە نەوترێتەوە تا خۆپیشاندانی مامۆستایان لە قازانجی هیچ حیزبێک نەشکێتەوە و شەقام گەورەتر بێت لە حیزب و حیزب ناچار بێت ، بێت لەبەردەم شەقامدا چۆک دابدات .
