(هیگل 1770 - 1831 له‌ شتوتگارت له‌دایك بووه‌، به‌ یه‌كێك له‌ مه‌زنترین و كاریگه‌رترین فه‌یله‌سووف له‌ هه‌موو سه‌رده‌مێكدا داده‌ندرێت، نووسینه‌كانی به‌ زمانی ئه‌ڵمانی له‌ 20 به‌رگدا، له‌ پاش مه‌رگی بڵاو كراونه‌ته‌وه‌.
كانت 1724 - 1804 ئه‌میش ستوونێكی دیكه‌ی فه‌لسه‌فه‌ی ئه‌ڵمانییه‌.
به‌ فه‌یله‌سووفی بیركاری و سروشت داده‌ندرێت، "ره‌خنه‌ له‌ ساغه‌ عه‌قڵ" ناودارترین كتێبی ئه‌وه‌.
نووسه‌ری ئه‌م بابه‌ته‌ش، حومه‌یید بن عه‌زیزه‌" سه‌رۆكی به‌شی فه‌لسه‌فه‌یه‌ له‌ كۆلیژی زانستی مرۆیی و كۆمه‌ڵایه‌تی له‌ توونس- ت.ك).
نووسه‌ری فه‌ره‌نسایی به‌ ناوبانگ له‌ مێژووی فه‌لسه‌فه‌دا، (مارسیال گیرۆلت) له‌ كۆتایی لێكۆڵینه‌وه‌یه‌كی ناسراودا(1)، هه‌وڵ ده‌دات به‌رپه‌رچی ره‌خنه‌ی هیگل بداته‌وه‌ -پاش ئه‌وه‌ی به‌ هه‌ق تێبینی ده‌كات- ئه‌و جیاوازییه‌ی هیگل له‌ نێوانی ته‌بیعه‌تی پێچانه‌وه‌ (ئه‌م زاراوه‌یه‌ ده‌یان جار له‌ تێكسته‌كه‌دا دێت، مه‌به‌ست له‌ "پێچانه‌وه‌" راپێچانی شتێك و زه‌وت كردن یان فه‌رامۆش كردنی بنه‌چه‌كه‌یه‌تی- ت.ك) له‌ لایه‌كه‌وه‌ و، چاره‌سه‌ریان له‌ لایه‌كی دیكه‌وه‌ ده‌یكات -كه‌ سه‌رنجی بۆ یه‌كه‌میان (پێچانه‌وه‌) و ره‌خنه‌شی بۆ ئه‌می دواییان (چاره‌سه‌ری پێچانه‌وه‌) ته‌رخان كردووه‌- ئه‌م پرسیاره‌ گرنگه‌ش ده‌خاته‌ روو: "ئایا ته‌بیعه‌تی پێچانه‌وه‌ له‌ لای (كانت) ئه‌وه‌ نییه‌ كه‌ هیگل ده‌یداته‌ پاڵی؟ له‌م حاڵه‌ته‌شدا (واته‌ ئه‌گه‌ر وا بێت) ره‌خنه‌ی هیگل هه‌ڵده‌وه‌شێته‌وه‌.
ئه‌و به‌ ئه‌رێ به‌رسڤی ئه‌م پرسیاره‌ ده‌داته‌وه‌.
سه‌باره‌ت به‌و، له‌ لای (كانت) "دژبه‌ری (...) له‌ ته‌بیعه‌تیدا دیاری ده‌كرێت -ئه‌و له‌ جیهاندا نییه‌ و له‌ عه‌قڵیشدا نییه‌، به‌ڵام له‌ په‌یوه‌ندیی نێوانی هه‌ردووكیاندایه‌، به‌ گوێره‌ی پیاده‌ كردنی دووه‌م (عه‌قڵ) به‌ سه‌ر یه‌كه‌م (جیهان)دا(2)".
هه‌روه‌ها ده‌ڵێ ... ئه‌و هه‌ر ته‌نیا رووه‌كه‌ی دیكه‌ی به‌رامبه‌رییه‌كی ده‌ره‌وه‌ی هزره‌، ئه‌و، به‌رامبه‌ر بوونی "خودی" و "بابه‌تی"یه‌ (وه‌ك شتێك له‌ خۆدا)(3)".
لێره‌وه‌ ئیدی حوكمی مێژوونووس هیچی بۆ نامێنێته‌وه‌ جگه‌ له‌وه‌ی وه‌ك سه‌ربرِگه‌ به‌ر بێته‌وه‌.
"هیچ وازی له‌ خۆی هێنا كه‌ به‌ شێوه‌یه‌كی سه‌یر بكه‌وێته‌ به‌ر ته‌فره‌یه‌كه‌وه‌، كاتێك له‌ پێچانه‌وه‌كانی (كانت)دا، به‌رامبه‌ر یه‌ك بوونی ناوخۆی عه‌قڵی بینی، ئیدی كه‌وته‌ داوی چه‌واشه‌ی -به‌ پله‌ی جیاجیا- ته‌بیعه‌تی راسته‌قینه‌یان، به‌ هۆی ده‌زگایه‌ك له‌ سه‌لماندنی بۆشه‌وه‌"(4).
بێ گومان پرسی پێچانه‌وه‌ یه‌كێكه‌ له‌ لووتكه‌كانی ره‌خنه‌ له‌ ساغه‌ عه‌قڵ(5) و، فه‌لسه‌فه‌ی ره‌خنه‌ی كانت به‌ گشتی.
دابرِینی ئه‌و پرسه‌ له‌ ساغه‌ عه‌قڵ، ئه‌وه‌ به‌ كرده‌نی نیشانه‌یه‌كی نارِاسته‌وخۆیه‌ له‌ ئایدیالیستی لووتبه‌رز، هه‌ر وه‌ك كانت له‌ به‌شی "هه‌ستی لووتبه‌رز"دا ده‌یخاته‌ روو.
بۆ دڵنیا بوون له‌وه‌، ئه‌وه‌نده‌ به‌سه‌ له‌م باره‌یه‌وه‌ بگه‌رِێینه‌وه‌ سه‌ر ناونیشانی به‌شی پێنجه‌م، كه‌ بۆ پێچانه‌وه‌ ته‌رخان كراوه‌.
"سه‌باره‌ت به‌ ئایدیالیستی لووتبه‌رز، وه‌ك كلیلێك بۆ چاره‌سه‌ر كردنی دیالیكتیكی گه‌ردوونی".(6).
ئه‌گه‌ر له‌ بایه‌خی بنه‌رِه‌تیانه‌ی ئه‌م پرسه‌ له‌ سیسته‌می فه‌لسه‌فه‌ی (كانت)دا دڵنیا بووین، ناتوانین له‌و ئاسته‌دا بوه‌ستین، به‌ڵكوو له‌ سه‌رمانه‌ ددانی پێدا بنێین، سه‌رباری ئه‌وه‌، به‌ بایه‌خی تیۆریی پێچانه‌وه‌ له‌ په‌یدا بوونی فه‌لسه‌فه‌ی ره‌خنه‌ بگه‌ین.
هه‌ندێك له‌ نووسینه‌كانی (كانت) كه‌ له‌ پاش مه‌رگی بڵاو كرانه‌وه‌، ئه‌و ئاراسته‌یه‌ دووپات ده‌كه‌نه‌وه‌، بۆ نموونه‌ ده‌ڵێ "به‌ گه‌رمی هه‌وڵم ده‌دا بۆ به‌ڵگه‌ هێنانه‌وه‌ بۆ گوته‌كان و دژه‌كانیشیان، نه‌ك بۆ دانانی تیۆرییه‌ك له‌باره‌ی گومانه‌وه‌، به‌ڵام له‌به‌ر ئه‌وه‌ی گریمانه‌ی وه‌همێكم له‌ درك پێ كردندا ده‌كرد و، هه‌وڵیشم ده‌دا شوێنه‌كه‌شی بدۆزمه‌وه‌، تا ساڵی 1769 هات كه‌ منی نقومی نێو رووناكیی گه‌وره‌ كرد(7)".
ئه‌م رۆڵه‌ بنه‌رِه‌ته‌ی كه‌ -له‌ روانگه‌ی خودی (كانت)ه‌وه‌- پێچانه‌وه‌ له‌ په‌یدا بوون و گه‌ڵاڵه‌ بوونی ره‌خنه‌ی عه‌قڵدا، له‌ پرۆسه‌ی زانیندا گێرِای، نامه‌كه‌ی (گارڤی) له‌ 21ی سپتمبه‌ری 1798دا دووپاتی ده‌كاته‌وه‌، كه‌ ده‌ڵێ "پشكنینی پرسی هه‌بوونی خودا و نه‌مری ... ده‌سپێكی من نه‌بوو، تا چواره‌مین پێچانه‌وه‌: مرۆڤ ئازاده‌.
پێچه‌وانه‌ی ئه‌وه‌، ئازاد نییه‌ به‌ڵكوو هه‌موو شتێك له‌ودا ملكه‌چی زه‌رووره‌تێكی سروشتییه‌".
ئه‌م دوایین پێچانه‌وه‌یه‌ هه‌ر له‌ سه‌ره‌تاوه‌ منی له‌ مت بوونی دۆگمایی رزگار كرد و، پاڵی پێوه‌ نام ره‌خنه‌ له‌ خودی عه‌قڵ بگرم، تا سنوورێك بۆ كه‌تنی رواڵه‌ته‌ دژبه‌ر بوونی عه‌قڵ له‌گه‌ڵ خۆیدا، دابنێم".
بۆیه‌ نابێ ئه‌و بایه‌خه‌ی هیگل به‌ پێچانه‌وه‌ی (كانت)ی ده‌دات به‌ لامانه‌وه‌ سه‌یر بێت، كه‌ ئه‌و (هیگل) ئه‌و بیرمه‌نده‌یه‌ كه‌ دیالیكتیكی له‌ لۆژیكدا كردووه‌ته‌، خود ره‌ت كردنه‌وه‌یه‌ك بۆ هه‌موو دیاری كردنێك، چركه‌ساتی رۆحی بزوێنه‌ره‌ بۆ پێشكه‌وتنی زانستی و دیالیكتیك به‌وه‌ی كه‌ جووله‌یه‌كی هه‌ست پێ كراوه‌، هه‌روه‌ها وه‌ك چه‌مكێك هیچ جووله‌یه‌كی نابێت، ته‌نیا به‌وه‌ی چركه‌ساتی دیالیكتیك، واته‌ پرۆگرامی له‌گه‌ڵدا بێت.
ده‌بێ ئه‌می دواییان (پرۆگرام) وا تێ بگه‌ین كه‌ هۆشه‌ له‌ وێنه‌ی خۆ جووله‌دا.
بۆیه‌ له‌ "لۆژیكناسی له‌ ئه‌نسكلۆپیدیا"دا هه‌ر وه‌ك له‌ "لۆژیكی مه‌زن"دا ده‌بینین، به‌ تایبه‌تی له‌و برِگانه‌ی هیگل بۆ ئه‌و واتایه‌ی بۆ دیالیكتیكی ته‌رخان ده‌كات، ئاماده‌سازییه‌كی به‌رده‌وام بۆ پێچانه‌وه‌ی (كانت)ی -به‌وه‌ی كه‌ گه‌ڵاڵه‌ بوونێكی پێشینه‌یه‌- ئه‌ویش به‌ داخه‌وه‌ به‌ ته‌رزێكی خۆنوێنی، بۆ دیالیكتیك له‌ وێنه‌ی راسته‌قینه‌یدا، ئه‌و(شته‌) به‌ گوێره‌ی گوزارشتی هیگل "مه‌ترسییه‌كی گه‌وره‌یه‌ بۆ نه‌رێنی به‌ ئاراسته‌ی چه‌مكی راسته‌قینه‌ی عه‌قڵ"(8).
به‌ كورتی، له‌به‌ر ئه‌وه‌ی هۆشیاریی رێژه‌ییانه‌ی (كانت) به‌ چركه‌ساتی دیالیكتیكانه‌ به‌ نه‌رێنی عه‌قڵانی بوو، ئیدی نه‌یتوانی تا چركه‌ساتی رامانانه‌ی تیۆری به‌ دروستی وه‌ژوور بكه‌وێت.
دیسان له‌به‌ر ئه‌وه‌ی ناتوانا بوو له‌ نوێنه‌رایه‌تی كردنی دژبه‌ری و، به‌ پێی ئه‌و دیالیكتیكه‌ -وێرِای هه‌قیقه‌ت بوونیان، ئه‌و له‌ رووی ئه‌و پرۆگرامه‌ی به‌كاری هێنا تاوانی كرد- ئا لێره‌دا بوو ره‌خنه‌ی هیگل، سه‌لماندنه‌كان له‌وه‌ زیاتر نه‌بوون كه‌ رواڵه‌ت و مشتێك شێوازی له‌نگ، كه‌ دارِشتنی (بیداگۆژی)ی خۆیان ریسوا ده‌كه‌ن... هتد.
ئێمه‌ له‌م لێكۆڵینه‌وه‌یه‌دا هه‌وڵ ده‌ده‌ین روونی بكه‌ینه‌وه‌، كه‌ ئه‌م ره‌خنانه‌ هه‌ر ته‌نیا دیاری كردنی رواڵه‌تی وێنه‌ییانه‌ی پێچانه‌وه‌ نه‌بوون، به‌ڵكوو هه‌روه‌ها و به‌رده‌وام خاوه‌ن خه‌سڵه‌تی چه‌مكه‌ تیۆرییش بوون.
به‌ڵام ئه‌مه‌ ته‌وه‌ری سه‌ره‌كیی لێكۆڵینه‌وه‌كه‌مان نییه‌، ئه‌وه‌ی (لێكۆڵینه‌وه‌كه‌) ده‌یه‌وێ روونی بكاته‌وه‌، تێگه‌یشتنه‌ له‌ په‌رژینه‌كانی بیر كردنه‌وه‌ سه‌باره‌ت به‌ به‌رامبه‌ری و دژبه‌ری و، به‌ شێوه‌یه‌كی گشتی جووله‌ بۆ كه‌رتی دووه‌م له‌ به‌شی یه‌كه‌م له‌ تیۆریی واتاییانه‌ی جه‌وهه‌ر به‌ "جه‌وهه‌رییه‌كان یان په‌رژینه‌كانی هزر"، هه‌ر ئه‌و ده‌بێ بنه‌مای هه‌ر باس كردنێكی دروست بێت بۆ ره‌خنه‌ی هیگل له‌ پێچانه‌وه‌، به‌وه‌ی كه‌ جیاوازی و گواستنه‌وه‌ له‌ په‌ژینێكه‌وه‌ بۆ یه‌كی دی، برِبرِه‌ پشتی ئه‌و ره‌خنه‌یه‌یه‌.
هه‌ر له‌و روانگه‌یه‌وه‌ بینیمان كه‌ پێویسته‌ له‌م لێكۆڵینه‌وه‌یه‌دا باسی پرسی پێچانه‌وه‌ بكه‌ین، له‌ كۆتاییشدا ده‌چینه‌ سه‌ر -تكا ده‌كه‌ین به‌رهه‌مدار بێت وێرِای مۆركی دیالیكتیكیانه‌ی- گفتوگۆی ئه‌وه‌ی (گیرۆلیت) خاوه‌ن لێكۆڵینه‌وه‌ی ناوبراو بۆی چوو، له‌ رووی ره‌خنه‌ گرتنی هیگل له‌ پێچانه‌وه‌، كه‌ به‌ باشترین بابه‌تی ئه‌و بواره‌ داده‌ندرێت(9).
له‌ چه‌مكی به‌رایی لۆژیكناسی له‌ ئه‌نسكلۆپیدیادا -هیگل پشكنینێكی قوولی فه‌لسه‌فه‌ی كانتی كرد- ئه‌م ره‌خنه‌یه‌ش له‌ میانی لێكۆڵینه‌وه‌ له‌ لۆژیكی (باڵاكرد)ه‌وه‌ خۆی لێ دا، دابرِینێكی ریشه‌یی، له‌ په‌یوه‌ندیی به‌ لۆژیكی وێنه‌یی نه‌ریتی، هێنایه‌ ئاراوه‌، كه‌ ده‌یویست لۆژیكێك بچه‌سپێنێت، كه‌ ناوه‌رۆك ره‌چاو ناكات.
سه‌باره‌ت به‌ (كانت)، لۆژیكی وێنه‌یی گشتی، خۆی له‌ هه‌ر ناوه‌رۆكێك به‌دوور ده‌گرێت، له‌ كاتێكدا له‌ لۆژیكی باڵاكرد -له‌ شیكاری باڵاكردانه‌-دا، له‌و چه‌مكانه‌ ده‌كۆڵێته‌وه‌ كه‌ به‌ شێوه‌یه‌كی به‌رایی به‌ شتانه‌وه‌، وه‌ك كه‌ هه‌ن، به‌ندن، له‌ دیالیكتیكی باڵاكردیشدا راده‌ی پیاده‌ كردنی سه‌باره‌ت به‌ درك پێ كردن و عه‌قڵ ده‌سه‌لمێنێت.
به‌ڵام به‌ داخه‌وه‌، له‌ لۆژیكی خۆیدا، (لۆژیكی وێنه‌یی)ی سرِییه‌وه‌، به‌م جۆره‌ ده‌بینین ئه‌و "گوته‌كان"ی دۆزییه‌وه‌، له‌ بری ئه‌وه‌ی هه‌ڵی هێنجا بن.
سه‌رباری ئه‌وه‌، لۆژیكی باڵاكردی له‌ په‌یوه‌ندییه‌كی ده‌ره‌كی له‌گه‌ڵ لۆژیكی وێنه‌ییدا هێشته‌وه‌، گریمانه‌ی ته‌واو شیاویی ئه‌می دواییان (لۆژیكی وێنه‌یی)ی كرد، هه‌ر له‌و كاته‌وه‌ كه‌ له‌ لایه‌نی ئه‌رستۆوه‌ داندراوه‌(10).
لۆژیكی باڵاكرد به‌ شێوه‌یه‌كی تایبه‌ت بیری لێ نه‌كرایه‌وه‌ (گوته‌كان نه‌هێندرانه‌ ئاراوه‌)، ئه‌مه‌ش وای كرد نه‌گه‌نه‌ ئه‌و كۆتاییه‌ی كه‌ مه‌به‌سته‌ -به‌م جۆره‌ وێرِای هه‌موو هه‌وڵێك- (كانت) هه‌ر وابه‌سته‌ی روانینی ئاساییانه‌ بوو بۆ لۆژیك، كه‌ "له‌ سه‌ر بنه‌مای پێشتر جیا كردنه‌وه‌ی لێبرِاوانه‌ی ئاگای ئاساییانه‌ له‌ نێوانی فۆرم و ناوه‌رۆكی زانین، یان له‌ نێوانی هه‌قیقه‌ت و یه‌قیندا، رۆنراوه‌"(11).
وێرِای ئه‌وه‌ فه‌لسه‌فه‌ی كانت دوو توخمی سه‌ره‌كیی هێنایه‌ ئاراوه‌، كه‌ بوونه‌ بنه‌گه‌ و سه‌ره‌تای فه‌لسه‌فه‌ی نوێ، له‌ رووی ره‌خنه‌ی ریشه‌یی له‌ میتافیزیكی كۆن، واته‌ دۆگمای درك كردن، له‌ لایه‌كی دیكه‌وه‌ عه‌قڵ ئه‌وه‌ی بۆ ئاشكرا ده‌بێت، كه‌ دژبه‌ری به‌ زه‌رووره‌ت له‌ ناو خۆیدا په‌یدا ده‌بێت، هه‌روه‌ها له‌ تێكرِای "لۆژیكناسی" و "لۆژیكناسی له‌ ئه‌نسكلۆپیدیا" و، له‌ "پێشه‌كی بۆ مێژووی فه‌لسه‌فه‌"دا، پتر له‌ ده‌ جار ره‌خنه‌ گرتن له‌ پێچانه‌وه‌ دووباره‌ ده‌بێته‌وه‌.
چاره‌سه‌رییه‌كی سه‌راپاگیره‌، هیگل هه‌وڵ ده‌دات واتای گشتیی پێ بدات، هه‌ندێك جاریش هه‌وڵ ده‌دات به‌ شێوه‌یه‌كی تاك (واتای بدات)، وه‌ك ئه‌وه‌ی له‌ پێچانه‌وه‌ی وه‌رزشدا ده‌یبنین.
ئه‌م جۆری دووه‌مه‌یان له‌ چاره‌سه‌ركاری له‌ تێبینییه‌كاندا هه‌یه‌ كه‌ چوونه‌ته‌ نێو بینای "لۆژیكناسی" له‌ به‌شی "گه‌ردوون"دا، به‌ ته‌واوی له‌و به‌شه‌ی بۆ ساغه‌ چه‌ندایه‌تی، هێنده‌ی كه‌ بۆ پێچانه‌وه‌ی دووه‌م گرنگه‌، ته‌رخان كراوه‌، هه‌روه‌ها له‌ به‌شی "پێشكه‌وتنی تا بێ كۆتایی"دا هێنده‌ی به‌ لای پێچانه‌وه‌ی یه‌كه‌مه‌وه‌ گرنگه‌.
سه‌باره‌ت به‌ جۆری یه‌كه‌م له‌ چاره‌سه‌ر كردنی هیگل بۆ پێچانه‌وه‌، ئه‌وه‌ له‌ پێشه‌كیی "لۆژیكناسی" یان له‌ چه‌مكی به‌رایی له‌ "ئه‌نسكلۆپیدیا"دا ده‌یبینین.
كار هه‌ر چۆنێك بێت، خۆ نواندنێك هه‌یه‌ خۆی ده‌سه‌پێنێت: هه‌ر جارێك كه‌ پرسی پێچانه‌وه‌ له‌ نووسینه‌كانی (هیگل)دا ده‌رده‌كه‌وێت، ده‌بینین ئه‌و په‌یدا بوونه‌ مۆركی جووت په‌یوه‌ندی به‌ خۆوه‌ ده‌گرێت: پێچانه‌وه‌ی- دیالیكتیكی و، پێچانه‌وه‌ی- چركه‌یه‌كی دیالیكتیك له‌ لۆژیكدا.
له‌ ئه‌می دواییان (پێچانه‌وه‌ی چركه‌یه‌كی دیالیكتیك)دا ره‌خنه‌ی هیگل به‌ ده‌وری دوو ته‌وه‌ردا گرد ده‌بێته‌وه‌:
(ا) میتافیزیكی دۆگما به‌ستووی درك كردن، توورِ هه‌ڵدرایه‌ نێو جووله‌ی هزری دیالیكتیكییه‌وه‌، به‌م جۆره‌ ئه‌می دواییان پێگه‌ی پێ درایه‌وه‌.
ته‌وه‌رێكی ره‌خنه‌یی، كه‌ تێیدا پێچانه‌وه‌ له‌ ئه‌و په‌رِی ناته‌واویدا ده‌خرێته‌ روو: (ا) به‌ شێوه‌یه‌كی به‌شه‌كی په‌شێوه‌، په‌یوه‌ند به‌ ره‌وش و گفتوگۆی پێچانه‌وه‌ش تێك چرِژاوه‌.
به‌ شێوه‌یه‌كی به‌رامبه‌ر به‌م دوو ته‌وه‌ره‌، كانت ده‌یتوانی، ئه‌ویش به‌ ده‌ست پێ كردن به‌ واتای راست و ئه‌رێنیی پێچانه‌وه‌ و، تێگه‌یشتن له‌ ئه‌می دواییان به‌ شێوه‌یه‌كی تێر و پرِ، بنیادی دیالیكتیكیانه‌ی هه‌موو واقیعێك ده‌ربخات، واته‌ چركه‌ی دیالیكتیكیانه‌ی لۆژیك.
سه‌باره‌ت به‌ هیگل، بیرۆكه‌ی سه‌ره‌كیی كه‌ (كانت) وه‌ك بناغه‌یه‌ك بۆ پێچه‌وانه‌ی دانا، له‌ زه‌رووره‌تی دژبه‌ریدا خۆی ده‌نوێنێت.
خودی عه‌قڵ به‌ زه‌رووره‌ت له‌ نێو پێچانه‌وه‌دا نقوم ده‌بێت، كاتێك هه‌وڵ ده‌دات ناكۆتایی بزانێت، كه‌ گه‌ردوونی بێ مه‌رجه‌ بۆ جیهان.
به‌ كرده‌نی، به‌وه‌ی كه‌ ناتوانێت ئه‌م گه‌ردوونه‌ بناسێت، ته‌نیا له‌ گۆشه‌ی پیاده‌ كردنی په‌رژینی درك كردن به‌ سه‌ر جیهاندا نه‌بێت، واته‌ پیاده‌ كردنی گوته‌كان، ئه‌و وای ده‌بینێت كه‌ هه‌موو په‌رژینێك -خۆبه‌خۆ- ده‌گۆرِێ به‌ به‌رامبه‌ره‌كه‌ی، ئه‌مه‌ش ده‌بێته‌ ململانێی زه‌رووریی خۆبه‌خۆی په‌رژینه‌كان، ئه‌و ململانێیه‌ی كه‌ "هه‌نگاوی گه‌وره‌ی نه‌رێنییه‌ به‌ ئاراسته‌ی چه‌مكی هه‌قیقیانه‌ی عه‌قڵ"(12).
یه‌كه‌م: ئه‌وه‌ی په‌یوه‌ندیی به‌ لۆژیكی باڵاكرده‌وه‌ هه‌یه‌، ئه‌گه‌ر لۆژیكی باڵاكرد هه‌ر ته‌نیا لۆژیكێكی وێنه‌یی نه‌بێت، ئه‌ویش له‌به‌ر ئه‌وه‌یه‌ ناوه‌رۆكی به‌ لاوه‌ نه‌ناوه‌.
به‌وه‌ی كه‌ (كانت) بایه‌خ به‌ ناوه‌رۆكی په‌رژینه‌كانی درك كردن له‌ لۆژیكی باڵاكرددا ده‌دات، ئیدی ئه‌و لایه‌نه‌ له‌ "ره‌خنه‌ له‌ ساغه‌ عه‌قڵ" له‌ هه‌مووان تازه‌گه‌رتره‌.
له‌م باره‌یه‌وه‌ هیگل ده‌ڵێ: "به‌ڵام تاقی كردنه‌وه‌ی پیاده‌ كردن -له‌به‌ر ئه‌وه‌ی گوتراوه‌ كه‌ عه‌قڵ گوته‌كان داده‌نێت تا شتانی بزانێت- ناوه‌رۆكی گوته‌كان ده‌خاته‌ به‌ر گفتوگۆوه‌، به‌ لای كه‌مه‌وه‌ به‌ گوێره‌ی هه‌ندێك په‌رژینبه‌ندی، یان به‌ لای كه‌مه‌وه‌ ده‌كرا ئه‌و ده‌رفه‌تێك بێت، كه‌ بوار ده‌دات ئه‌م گفتوگۆیه‌ بخاته‌ روو"(13).
به‌ڵام ئه‌م شته‌ له‌ چوارچێوه‌ی پێوانه‌ی هه‌ڵه‌دا نایه‌ته‌ دی، "ناوه‌رۆكی خۆبه‌خۆی هزر، ئه‌م گفتوگۆیه‌ ناخاته‌ روو"(14)، به‌ڵكوو له‌ پێچانه‌وه‌دا كه‌ "خۆبه‌خۆی ناوه‌رۆك، واته‌ خۆبه‌خۆی گوته‌كان خۆیان دژبه‌ری به‌ ده‌سته‌وه‌ ده‌ده‌ن"(15).
دووه‌م: له‌ روانگه‌ی مێژووی فه‌لسه‌فه‌وه‌ له‌ روون كردنه‌وه‌ی ئه‌وه‌ی كه‌ دژبه‌ری جه‌وهه‌ری و زه‌روورییه‌ له‌ رێی زه‌ق كردنه‌وه‌ی بوونی پێچانه‌وه‌وه‌، جووت كاریگه‌ریی هه‌بوو: به‌ لای یه‌كه‌مه‌وه‌، مه‌حف بوونه‌وه‌ی میتافیزیكی كۆن كه‌ به‌رژینبه‌ندیی درك كردنی سرِ ده‌كرد.
به‌ لای دووه‌میشه‌وه‌، شكۆدانه‌وه‌ به‌ دیالیكتیك وای كرد له‌ ره‌خنه‌ رزگاری ببێت، كه‌ وای دانا كه‌ هه‌ر له‌ (ئه‌رستۆ)وه‌ ته‌نیا خولانه‌وه‌ بێت له‌ نێوانی را و كرداری خۆبه‌خۆی نازه‌رووری، به‌ پێچه‌وانه‌ی ته‌رزه‌ به‌رده‌وامیی زانستیانه‌ی لێبرِاوانه‌.
له‌ پێناو ئه‌و كاریگه‌رییه‌ دووسه‌ره‌، ده‌شێ فه‌لسه‌فه‌ی كانت به‌ "بنه‌گه‌ و سه‌ره‌تای فه‌لسه‌فه‌ی نوێ"(16) دابندرێ.
سێیه‌م: له‌ روانگه‌ی قۆناغه‌كانی لۆژیكه‌وه‌، ئه‌گه‌ر (كانت) سه‌رنجی دایه‌ چركه‌ دیالیكتیكییه‌كه‌ی لۆژیك، هه‌رچه‌نده‌ ئه‌و، چركه‌ راسته‌قینه‌ رامانییه‌كه‌ یان عه‌قڵانییه‌كه‌ی گه‌ڵاڵه‌ نه‌كرد -ئیدی ئه‌و، به‌مه‌ په‌رژینبه‌ندی به‌رامبه‌ری دانا، كه‌ درك كردن له‌ شێوه‌ی به‌رامبه‌ری یه‌كجاره‌كیدا ده‌یسله‌مێنێت- به‌ڵام "به‌ ئه‌ندازه‌ی كه‌ ئه‌و بۆچوونه‌ قوول بوو، به‌ هه‌مان ئه‌ندازه‌ چاره‌سه‌ره‌كه‌ رووكه‌شانه‌ بوو"(17).
به‌ راست، خۆ په‌رژینبه‌ندی درك كردن تا كۆتایی نه‌بردرا.
(كانت)، خۆ ره‌نگه‌ ئه‌وه‌ش له‌ ئه‌نجامی زێده‌ میهره‌بانیی ئه‌وه‌وه‌ بێت به‌رامبه‌ر به‌ هه‌ست، دژبه‌ری بۆ عه‌قڵ ده‌گێرِێته‌وه‌ -به‌م جۆره‌ جیهان به‌ پاكیزه‌یی ده‌مێنێته‌وه‌، هیچ دژبه‌رییه‌كی تێ ناكه‌وێت، كه‌ له‌ عه‌قڵی دانا نادات، كاتێك له‌ خۆیدا و بۆ خۆی ده‌مێنێته‌وه‌- عه‌قڵ ده‌سته‌پاچه‌یه‌ له‌ زانینی ناكۆتایی، ته‌نیا هه‌سته‌ دڵ خه‌به‌ردانه‌، كه‌ ده‌توانێت سه‌نگ و واقیعی خۆی پێ ببه‌خشێت، جا به‌م جۆره‌ ناكرێ، بێ له‌ جه‌وهه‌ر شتێكی دی بناسین.
چاره‌سه‌ری (كانت) بۆ پێچانه‌وه‌ به‌و ئاكامه‌ دووسه‌ره‌ ده‌گات، ئه‌و به‌ گشتاندنی دژبه‌ری له‌ ململانێیه‌كی ساغ خۆییدا، به‌ شێوه‌یه‌كی نارِاسته‌وخۆ ئایدیالیستی باڵاكرده‌ ده‌سه‌لمێنێت، به‌ڵام هه‌ر وه‌ك پێشتر گوتمان، گواستنه‌وه‌ی پرسێك واتای ئه‌وه‌ نییه‌ كه‌ چاره‌سه‌ر كراوه‌، دژبه‌ری وێرِای خۆییاتییه‌كه‌ی هه‌ر ده‌مێنێته‌وه‌.
چاره‌سه‌ری (كانت)یش سه‌باره‌ت به‌وه‌ی رواڵه‌ته‌ نارِاست ده‌بێت -هه‌ر چۆنێكی بێت، دژبه‌ری وه‌ك كه‌ كانت تێی ده‌گات، ناكرێ چاره‌سه‌رێكی به‌رهه‌ست و واقیعی به‌ ده‌سته‌وه‌ بدات- خۆ به‌ راست له‌ كاتێكدا كه‌ دژبه‌ری سه‌باره‌ت به‌ (هیگل) ئه‌و له‌ یه‌ك كاتدا كاری (نه‌رێ)یه‌، كه‌ چاوگی ململانێی نێوان په‌رژینبه‌ندانه‌ و، چوونه‌ ئاستێكی به‌رزتر له‌و ململانێیه‌ و چاره‌سه‌ر كردنیه‌تی.
ئه‌و عه‌قڵه‌یه‌ كه‌ په‌رژینبه‌ند ده‌گه‌یه‌نێته‌ سه‌ر بناغه‌، هه‌ڵبه‌ت (كانت) هه‌ر له‌ سنووری لایه‌نی نه‌رێنیی دیالیكتیكدا ده‌وه‌ستێت.
چونكه‌ ئه‌و له‌ فه‌یله‌سووفانی ئایدیالیسته‌، ئیدی به‌ بیركردنه‌وه‌یه‌كی ده‌ره‌كی، له‌ یه‌ك لایه‌نه‌وه‌ په‌رژینبه‌ندی به‌رامبه‌ر و پێویست ده‌سه‌لمێنێت، له‌ كاتێكدا وه‌ك چه‌مكێكی هه‌مه‌كی، له‌ راستیدا هیچ نییه‌".
به‌ هه‌ر حاڵ، ئه‌گه‌ر (كانت) نه‌یتوانی بێت تا واتای راست ئه‌رێنیی پێچانه‌وه‌ برِوات، ئه‌وه‌ كه‌م و كورِییه‌كی بێ سێ و دوو، له‌ ره‌وش و گفتوگۆ كردنیدا هه‌یه‌.
له‌ ره‌وشدا دوو كه‌ماسی هه‌یه‌: یه‌كه‌میان له‌ رووی ژماره‌وه‌یه‌، یه‌كی دیكه‌ش له‌ رووی شێوازی لق لێ بوونه‌وه‌ی په‌رژینبه‌ندی (پێچانه‌وه‌)وه‌یه‌.
به‌ قه‌تیس كردنی لێكۆڵینه‌وه‌كه‌ی له‌ چوارچێوه‌ی گه‌ردوون(كۆزمۆلۆژی)ایه‌تیی میتافیزیكی دۆگماییدا، (كانت) نه‌یتوانی پتر له‌ چوار پێچانه‌وه‌ گه‌ڵاڵه‌ بكات، له‌ كاتێكدا زه‌رووره‌تی دژبه‌ری، به‌ گوێره‌ی هیگل، سه‌ر به‌ ته‌بیعه‌تی په‌رژینبه‌ندی هزرن.
سه‌رباری ئه‌وه‌، ئه‌و چوار پێچانه‌وه‌یه‌ -به‌وه‌ی كانت ویستی له‌ كۆبه‌كۆیان گه‌ڵاڵه‌یان بكات، له‌ رێی بنه‌مای پۆلێنی هه‌ڵهێنجراو له‌ بنیادی گوته‌كانه‌وه‌ به‌ده‌ست هاتن، به‌و سیفه‌ته‌ی ئه‌و بنه‌گه‌ی بوونه‌، كه‌ ره‌خنه‌ له‌ "ساغه‌ عه‌قڵ"ی له‌ سه‌ر رۆنرا.
به‌ڵام ئه‌و بنه‌گه‌یه‌ خۆبه‌خۆ له‌نگه‌، چونكه‌ ئه‌و بنیاده‌ یان دروستتر ئه‌و تابلۆی گوتانه‌، گه‌ڵاڵه‌ نه‌كراون، به‌ڵكوو گریمانه‌ كراون.
جا گریمانه‌ كردن به‌ لۆژیكی وێنه‌یی داده‌ندرێت، كه‌ له‌ وه‌تای له‌ سه‌ر ده‌ستی (ئه‌رستۆ) دامه‌زراوه‌، ته‌واوه‌ و شیاویشه‌، تابلۆ ئه‌و برِیارانه‌ی به‌ ئه‌زموون وه‌دی هاتوون، ئاماده‌یه‌ و هه‌موو جۆره‌ په‌رژینبه‌ندیی هزر ده‌به‌خشێت.
له‌مه‌شدا (كانت) له‌گه‌ڵ خۆیدا دژبه‌ر دێته‌ به‌ر چاو: له‌ كاتێكدا رایده‌گه‌یه‌نێت، له‌ زانیندا پێشین (زانینی به‌ر له‌ بوون) هه‌ر خۆی پاشین (زانینی پاش بوون) دیاری ده‌كات، ده‌بینین پێچه‌وانه‌ی ئه‌وه‌ش ده‌ڵێ، كه‌ پاشین، پێشین دیاری ده‌كات.
له‌ روانگه‌ی (هیگل)ه‌وه‌ ده‌بێ وه‌فادار بین -گوته‌كان بۆ ئه‌وه‌ نه‌خراوه‌ته‌ روو كه‌ بدۆزرێنه‌وه‌، به‌ڵكوو گه‌ڵاڵه‌ بكرێن- هه‌روه‌ها -ئه‌وه‌ی تایبه‌ته‌ به‌ په‌رژینبه‌ندی هزره‌وه‌-واته‌ پێچانه‌وه‌وه‌- به‌وه‌ی كه‌ ئه‌می دواییان ئه‌وه‌یه‌ كه‌ ده‌بێ له‌و وێنه‌یه‌ی په‌یوه‌ست به‌ پێچانه‌وه‌ی گه‌ردوونی كه‌ بووه‌ته‌ هه‌سته‌كی، بگه‌رِێین- ئه‌وه‌ی خراوه‌ته‌ روو، به‌تاڵ كردنی په‌رژینبه‌ندیی جیهانه‌ له‌ خودی چه‌مكه‌كه‌.
(كانت) له‌ توانایدا نه‌بوو بیكات، بۆ زاڵ بوون به‌ سه‌ر گوته‌كان به‌ شێوه‌یه‌كی ساغ له‌ خۆدا، به‌و شێوه‌یه‌ كه‌ جه‌وهه‌ر و بنه‌مای پێچانه‌وه‌ ده‌نوێنێت، له‌ بری ئه‌وه‌ی بكه‌وێته‌ پیاده‌ كردن و تێكه‌ڵ كردنی له‌گه‌ڵ به‌رجه‌سته‌ بوونه‌كانی جیهاندا.
ئه‌گه‌ر ئه‌وه‌ی بكردبایه‌، نه‌ده‌كه‌وته‌ گواستنه‌وه‌ی دژبه‌رییه‌كانی په‌رژینبه‌ندیی هزر له‌ ده‌ره‌وه‌ را، به‌ڵكوو خۆبه‌خۆ به‌ پاشكۆی ئه‌می دواییانی ده‌زانی.
به‌م جۆره‌ ده‌یتوانی كه‌ هه‌نگاوی گه‌یه‌نه‌ر به‌ هه‌رس كردنی چه‌مكه‌كه‌ به‌ دروستی، به‌دی بهێنێت، له‌ بری ئه‌وه‌ی سه‌ر له‌ نوێ دابه‌زێته‌وه‌ بۆ ئاستی واقیعی هه‌سته‌كی، وه‌ك ته‌نیا دیره‌گه‌ هه‌ڵچنینی زانینمان، هه‌روه‌ها به‌ره‌و ئه‌و چاره‌سه‌ره‌ ده‌چێت، كه‌ ئایدیالیستی باڵاكرد ده‌ینوێنێ، كه‌ وا ده‌كات عه‌قڵ پشت له‌ خۆی بكات.
ئه‌گه‌ر له‌ ره‌وشی پێچانه‌وه‌دا دژبه‌ری زۆر بێت، ئه‌وه‌ گفتوگۆش له‌و كه‌متر نییه‌.
بۆ پوخته‌ كردن ده‌ڵێین، ئه‌و سه‌لماندنانه‌ی رای ده‌گرن هه‌ر "ته‌نیا رواڵه‌ته‌ سه‌لماندنن"(18).
پرس و دژبه‌رییه‌كان هه‌ر ته‌نیا ساغه‌ سه‌لماندنی لێبرِاوانه‌ و راپۆرتانانه‌ن.
سه‌رباری ئه‌وه‌ ئه‌و شێوازه‌ی ده‌خوازرێت كه‌ رواڵه‌تێكی سه‌لماندن ئامێزانه‌ی پێ بدرێت، له‌ لایه‌كه‌وه‌ به‌نده‌ به‌ پاشه‌ په‌ی پێ بردن، له‌ لایه‌كی دیكه‌شه‌وه‌ به‌ شێوه‌یه‌كی هه‌مه‌كی له‌ سه‌ر راگه‌یاندنی بنه‌ما رۆنراوه‌، به‌ چه‌شنێك هیچ نه‌بوو بێ له‌ دووباره‌ بوونه‌وه‌ی ئه‌وه‌ی له‌ پرس و دژبه‌ردا گوترا.
به‌ كوری ئه‌وه‌ی له‌وه‌ش گرنگتره‌، خودی چه‌مكی سه‌لماندنه‌، كه‌ بیرمه‌ندان له‌ یه‌كدی جودا ده‌كاته‌وه‌، به‌وه‌ی كه‌ سه‌لماندن به‌ شێوه‌یه‌كی گشتی، هه‌ر وه‌ك له‌ پێچانه‌وه‌دا ده‌رده‌كه‌وێت، په‌ی پێ بردنی پێوانه‌ییه‌، له‌ سه‌ر ته‌رزی په‌ی پێ بردنی خه‌سڵه‌ت گریمانه‌یی به‌رئاكامانه‌، كه‌ له‌ رێی راستیی هه‌ندێك پرسه‌وه‌ هه‌ڵه‌ی ئه‌و پێچانه‌وه‌یه‌ هه‌ڵده‌هێنجێندرێت، له‌ ئه‌نجامدا راستیی ئه‌و پێشه‌كیانه‌ی به‌رامبه‌ریانن.
چه‌مكی سه‌لماندن لێره‌دا هه‌مان ئه‌وه‌ ده‌بێت كه‌ ئه‌رستۆ له‌ شرۆڤه‌كان (به‌شی یه‌كه‌م، برِگه‌ی یه‌كه‌م)دا گوزارشتی لێ كرد.
ئیدی له‌م خاڵه‌ و خاڵی دیكه‌شدا، ئه‌مه‌كێك بۆ لۆژیكی وێنه‌یی ئاسایی هه‌یه‌.
دوا جار چه‌مكی سه‌لماندن له‌ لای هیگل به‌ شێوه‌یه‌كی ریشه‌یی جودایه‌: ته‌نیا ره‌وتی خۆدیاری كردنی چه‌مك، خۆبه‌خۆ به‌هایه‌كی سه‌لماندنی هه‌یه‌.
هه‌ر سه‌لماندنێك كه‌ بیركردنه‌وه‌ی ده‌ره‌كی به‌ سه‌ر بابه‌تێكدا ده‌هێنێت، له‌ لایه‌ن هۆشیارییه‌كی خود دابرِاو، كه‌ دووانه‌ی بابه‌ته‌ خودی تێنه‌په‌رِاند بێت، ناكرێ به‌هایه‌كی هه‌بێت -به‌وه‌ی كه‌ ئه‌و هۆشیارییه‌ نه‌یتوانیوه‌ به‌ سه‌ر زه‌رووره‌تی خۆ به‌ ده‌سته‌وه‌دان بۆ بیركردنه‌وه‌یه‌كی ره‌های جووله‌ی چه‌مكی ئازاد زاڵ بێت، ئیدی ناتوانا ده‌بێت له‌ به‌ده‌ست هێنانی زه‌رووره‌تی ئه‌و جووله‌یه‌، هه‌روه‌ها كه‌ ببێته‌ ئاوێنه‌یه‌كی بێگه‌ردی ئه‌و- سه‌لماندنیش ناكرێ كرده‌نی بێت ته‌نیا مه‌گه‌ر راماناوی بێت "كه‌ له‌ فه‌لسه‌فه‌دا بیسه‌لمێنین، واته‌ هه‌مان شت و روون كردنه‌وه‌ی، كه‌ چۆن شت به‌ خۆی هه‌یه‌ و هه‌ر له‌ خۆشییه‌وه‌ ئه‌وه‌یه‌ كه‌ هه‌یه‌"(19).
به‌م جۆره‌ سه‌لماندن ناكرێ دوا بكه‌وێت، به‌ڵكوو وه‌پێش زه‌رووره‌تی به‌رژینبه‌ندی چه‌مك ده‌كه‌وێت.
به‌رامبه‌ر به‌ چاره‌سه‌رێك به‌و ئاسته‌ له‌ رووكه‌شی، كه‌ له‌ ئاستی پاڵ دانی دژبه‌ری له‌ عه‌قڵدا ده‌وه‌ستێت، تا جیهانی هه‌سته‌كیی لێ بپارێزێت، (هیگل) تێده‌كۆشێ تا له‌و رێكاره‌ ناگونجاوه‌ی (كانت) دژبه‌ریی پێ دارِشت، بۆ گه‌ڵاڵه‌ كردنی واتای راست و ئه‌رێنیی پێچانه‌وه‌.
ناكرێ پێچانه‌وه‌ هه‌ر له‌ گه‌ردووندا قه‌تیس بكه‌ین، چونكه‌ چركه‌ساتی دیالیكتیكیانه‌ی لۆژیك مۆركێكی گشتیی هه‌یه‌، بریتییه‌ له‌وه‌ی پێچانه‌وه‌ له‌ هه‌موو شتێكدا هه‌یه‌، هه‌موو واقیعێكی كرده‌نی، جا چ شت بێت یان به‌رجه‌سته‌ بوون یان چه‌مك یان بیرۆكه‌، ناكرێ دژبه‌ر نه‌بێت.
كه‌ له‌ چه‌مكی شتێك بگه‌ین، ئه‌وه‌یه‌ كه‌ تێ بگه‌ین چۆن په‌رژینبه‌ندی هزر له‌ چه‌مك ده‌بێته‌وه‌، هه‌ست به‌و چه‌مكه‌ش بكه‌ین كه‌ یه‌كه‌ی هه‌ست پێ كراوی په‌رژینبه‌ندی به‌رامبه‌ره‌.
هه‌ر چه‌مكێك قابیلی سه‌لماندنی پێچانه‌وه‌به‌ندییه‌، به‌ڵام ئه‌م سه‌لماندنانه‌ به‌هایان خۆبه‌خۆ نییه‌ -وه‌ك ئه‌وه‌ی خستنه‌ رووی كانت ئاماژه‌ ده‌كات- به‌ڵكوو به‌هاكه‌ی ده‌رناكه‌وێت ته‌نیا له‌و كاته‌دا نه‌بێت، كه‌ یه‌كێتیی چه‌مك دێته‌ دی، كاتێك ده‌یژیه‌نێته‌وه‌.
له‌به‌ر ئه‌وه‌ی (هیگل) كۆششی كرد كه‌ به‌ جیا و به‌ تایبه‌ت و له‌ دوو تێبینیدا له‌ نێو به‌شی قه‌باره‌، له‌ كتێبی گه‌ردوون له‌ به‌شی یه‌كه‌م له‌ لۆژیكناسی له‌ (1812)دا، كه‌ پێچانه‌وه‌ی دووه‌م بیرۆكه‌ی مادده‌ (ماتریاڵ)(20) و ناوه‌رۆكه‌كه‌ی شرۆڤه‌ ده‌كات، ئه‌ویش ئه‌وه‌یه‌ "هیچ شتێك نییه‌ بێ له‌ شتی ساده‌ یان تێك هه‌ڵكێش له‌ جیهاندا".
سه‌لماندن له‌ بیرۆكه‌ی وێكچوونایه‌تیی ماهیه‌تی تێك هه‌ڵكێشه‌وه‌ ده‌ست پێ ده‌كات، پاشان پووچه‌ڵی ده‌كاته‌وه‌، به‌م جۆره‌ له‌ رێی (نه‌وه‌)وه‌ نیشانه‌ به‌ پرس ده‌درێت.
هه‌رچی دژبه‌ریشه‌ ئه‌وه‌ دووپاتی ده‌كاته‌وه‌ كه‌ "هیچ شتی ساده‌ له‌ جیهاندا نییه‌"، ئه‌میش به‌ شێوازی نه‌وه‌ نیشانه‌ی پێ ده‌درێت.
به‌م جۆره‌ ململانێیه‌كه‌ یه‌كلایی ناكرێته‌وه‌، چونكه‌ سه‌لماندنه‌كان، پرس و دژبه‌ره‌كه‌، سنووری ئه‌گه‌ره‌ ئه‌زموون تێ ده‌په‌رِێنێت.
به‌م جۆره‌ پێچانه‌وه‌ چاره‌سه‌رێكی راسته‌قینه‌ به‌دی ناكات: جا روون بووه‌وه‌ كه‌ جیهان بیرۆكه‌یه‌كه‌ بۆ عه‌قڵ، هه‌روه‌ها گوته‌كانی درك كردن ناتوانن بابه‌تیانه‌ پێكهاته‌كانی دیاری بكه‌ن، ره‌خنه‌ی (هیگل)یش له‌ سه‌ر دوو دیره‌گ ده‌وه‌ستێت:
وا دیاره‌ ئامانجی ئه‌و ره‌خنه‌یه‌ روونه‌ -ئه‌وه‌ی خراوه‌ته‌ روو، ده‌رهێنانی پێچانه‌وه‌یه‌ له‌ ئاستی گوێرِایه‌ڵی بۆ گلۆر بوونه‌وه‌ به‌ره‌و واتای راماناویی، به‌ڵام ئه‌وه‌ ناكرێ به‌دی بێت ته‌نیا به‌ گواستنه‌وه‌ی پێچانه‌وه‌ نه‌بێت- (كانت) ئه‌وانی ده‌خسته‌ به‌ر حوكمی گوته‌كانی چه‌نده‌وه‌ به‌وه‌ی كه‌ بابه‌ته‌كه‌یان مادده‌یه‌، واته‌ دانانی له‌ شوێندا، له‌ كاتێكدا واتا و چاره‌سه‌ری به‌دی ناكات ته‌نیا له‌ پاش دانانی له‌ (چه‌ند)دا نه‌بێت.
هه‌رچی پێچانه‌وه‌ی دووه‌مه‌ ئه‌وه‌ په‌یوه‌ندیی به‌ توانای دابه‌ش بوونی به‌ كۆتا هاتوو یان بێ كۆتایی مادده‌وه‌ هه‌یه‌، ئه‌ویش سه‌باره‌ت به‌ هیگل "ته‌بیعه‌تی چه‌ند به‌وه‌ی یه‌كه‌یه‌كی ساده‌یه‌ بۆ په‌نهانی و به‌رده‌وامی"(21) ئاشكرا ده‌كات.
به‌ڵام به‌ داخه‌وه‌، ئه‌و زه‌رووره‌ته‌ی وا له‌ عه‌قڵ ده‌كات وه‌ك یه‌ك په‌نهان و به‌رده‌وامی دووپات بكاته‌وه‌، له‌ لای كانت سه‌لماندنی سه‌رپێیی تاكه‌ لایه‌نانه‌ ون ده‌كات، ئه‌و -له‌ فه‌لسه‌فه‌ی به‌رجه‌سته‌ بووندا- هه‌ردوو سه‌ری پێچانه‌وه‌ له‌ به‌رامبه‌رییه‌كی یه‌كجاره‌كیدا ده‌سه‌لمێنێت، له‌ كاتێكدا به‌رده‌وامی و په‌نهان خۆبه‌خۆ هیچ به‌هایه‌كیان نییه‌، به‌ڵكوو به‌ هۆی و له‌ نێو هه‌میشه‌یی چه‌مكی چه‌نددا، كه‌ سه‌باره‌ت به‌و هه‌ر ته‌نیا قۆناغی هزری ده‌نوێنن.
هیگل وای داده‌نێت كه‌ به‌رده‌وامی بریتییه‌ له‌ یه‌كێتییه‌ك بۆ یه‌كانی خۆبه‌خۆ هه‌بوو، ئه‌وه‌ش په‌یوه‌ندییه‌كه‌ له‌گه‌ڵ خود و یه‌كسانیشه‌ به‌ خودی.
واته‌ یه‌كسان بوون له‌گه‌ڵ خود به‌ڵام یه‌كسان بوونه‌ بۆ فره‌یی.
به‌م جۆره‌ به‌ شێوه‌یه‌كی راسته‌وخۆ، (چه‌ند) به‌رده‌وام و له‌ هه‌مان كاتدا شاراوه‌ (په‌نهان) ده‌بێت، چونكه‌ یه‌كان هه‌تا كه‌ فره‌ش ده‌بێت، هه‌ر چون یه‌ك ده‌بێت.
(ساغه‌ چه‌ند)یش به‌م جۆره‌ یه‌كبوونی ئه‌و به‌شانه‌یه‌.
كاره‌كه‌ له‌ پێچانه‌وه‌ (كانت)دا په‌یوه‌ست نابێت به‌ هه‌ردوو سه‌ری په‌یوه‌ندییه‌كی دژبه‌ره‌وه‌، له‌به‌ر ئه‌وه‌ی ئه‌و دوو سه‌ره‌ چه‌سپێندراون، هه‌ر یه‌كیشن، خۆبه‌خۆ به‌های خۆیان هه‌یه‌.
ئه‌مه‌ش وای له‌ هیگل كرد روونی بكاته‌وه‌ كه‌ "پێچانه‌وه‌ی دووه‌م تایبه‌ته‌ به‌ به‌رامبه‌ری پێكهێنه‌ری به‌شه‌كانی چه‌ند"(22).
ئه‌م به‌رامبه‌ریشه‌ له‌ رێی پرۆسه‌یه‌كه‌وه‌ دروست ده‌بێت كه‌ له‌ ئاستی پرسه‌كه‌دا كراوه‌: كانت قه‌ره‌بووی دووانه‌ی رووتی (په‌نهان/به‌رده‌وام)ی كرده‌وه‌، كه‌ له‌ توانایدایه‌ دیالیكتیكێك بێنێته‌ به‌رهه‌م، كه‌ توانای گه‌یشتن به‌ (چه‌ند)ی هه‌یه‌، هه‌روه‌ها به‌ دووانه‌ی (ساده‌/تێك هه‌ڵكێش) بگاته‌ بناغه‌كه‌ی.
له‌ په‌یوه‌ند به‌م نه‌نگییه‌ له‌ شێوازدا، چه‌ندین نه‌نگی له‌ فۆرمدا هه‌یه‌ كه‌ بوار به‌و قه‌ره‌بووه‌ كتوپرِه‌ ده‌دات.
به‌ كرده‌نییش پرسه‌كه‌ به‌ زنجیره‌یه‌ك به‌دیهی له‌ جۆری "تێك هه‌ڵكێش له‌ چه‌ندین به‌شی ساده‌ پێك دێت" و "تێك هه‌ڵكێش بۆ خۆی نییه‌، به‌ڵكوو شتێكه‌ كه‌ ده‌ره‌كیانه‌ گرێ دراوه‌" و... هتد(23)، ده‌ست پێ ده‌كات.
هه‌ڵبه‌ت ئه‌م به‌دی هێنانه‌ سه‌باره‌ت به‌ هیگل هیچ سوودێكی نابێت، له‌ پرسی تێك هه‌ڵكێش وه‌ك كه‌ هه‌یه‌، پرسه‌ ناوه‌ندییه‌كه‌ هیچ پێش ناخات، ئه‌ویش وه‌ك هه‌موو زێده‌گۆییه‌ك، شتێك ناكات ته‌نیا دووباره‌ كردنه‌وه‌ی ئه‌وه‌ی پێشتر گوتراوه‌ نه‌بێت، هه‌ڵبه‌ت هه‌ندێك جار به‌ شێوه‌یه‌كی دی، كه‌ به‌م جۆره‌ ئه‌و پرسه‌ی بۆ چاره‌سه‌ر خراوه‌ته‌ روو، تا بێ كۆتایی به‌رده‌وامیی پێ ده‌دات.
سه‌لماندنی پرسه‌كه‌ به‌هایه‌كی زیاتری نییه‌، به‌وه‌ی كه‌ نیشانه‌ به‌ نه‌وه‌ له‌ ئارادایه‌، ئیدی له‌ خولانه‌وه‌یه‌كی بێ سوود به‌و لاوه‌ چی دیكه‌ی نییه‌، جگه‌ له‌ دووباره‌ كردنه‌وه‌ی بنه‌ماكان ناگاته‌ هیچ شتێكی دی، هه‌ر ته‌نیا ئه‌و ئاورِدانه‌وه‌یه‌ بۆ نه‌وه‌ فرِێ ده‌دات، كه‌ هه‌ر ته‌نیا به‌دیهییه‌كی زێده‌گۆییه‌ كه‌ له‌وه‌دایه‌ ده‌مامكدار بێت، ده‌گه‌ینه‌ جه‌وهه‌ری سه‌لماندن: "یان ئه‌وه‌تا مه‌حاڵه‌ هیچ ده‌سه‌واژه‌یه‌ك له‌ هزر فرِێ بدرێت، یان ده‌بێ، پاش فرِێدانی شتێك بمێنێته‌وه‌ كه‌ پێكهاته‌یه‌كی بێ هیچ تێك هه‌ڵكێشێك، واته‌ ساده‌"(24).
ئیدی لێره‌وه‌ ئه‌و ته‌ڵزگه‌یه‌ دێت: یان ئه‌وه‌تا تێك هه‌ڵكێش ده‌مێنێته‌وه‌، له‌م حاڵه‌ته‌شدا ئه‌وه‌ی كه‌ ده‌مێنێته‌وه‌ ته‌نیا ماهیه‌كانه‌، چونكه‌ پێكهاته‌ هه‌ر ته‌نیا په‌یوه‌ندییه‌كی نوێی ماهیه‌كانه‌، هه‌رچی ماهیه‌كانیشه‌ ئه‌وه‌یه‌ كه‌ ده‌مێنن، سه‌ره‌نجام ساده‌ن.
له‌به‌ر ئه‌وه‌ی ماهیه‌ت ده‌مێنێته‌وه‌، كه‌واته‌ ئه‌و ساده‌یه‌.
لێكدان (تێك هه‌ڵكێش كردن) به‌وه‌ی كه‌ په‌یوه‌ندییه‌كی نازه‌رووره‌ بۆ ماهیه‌ت، واته‌ حاڵه‌تێكی ده‌ره‌كییه‌ بۆ شتانی جیهان، ئه‌و گرێی سه‌لماندنه‌، به‌ڵام كانت له‌ لایه‌كه‌وه‌ بێ له‌ وێنه‌یه‌كی لاوه‌كی و، له‌ لایه‌كی دیكه‌وه‌ بێ له‌ وێنه‌یه‌كی راگوزه‌ر به‌و لاوه‌، شتێكی دیكه‌ی پیشان نادات، له‌ كاتێكدا ئه‌و قسه‌یه‌ بوار ده‌دات، به‌ بێ په‌نا بردنه‌ به‌ر په‌ی پێ بردنی عه‌قڵانی، راسته‌وخۆ نیشانه‌ به‌و پرسه‌ بكرێت كه‌ بۆ نیشاندان خراوه‌ته‌ روو، واته‌ هه‌موو ماهیه‌تێكی تێك هه‌ڵكێش له‌ چه‌ندین به‌شی ساده‌ پێك دێت، ئه‌و په‌نا ده‌باته‌ به‌ر ئه‌و په‌ی پێ بردنه‌، به‌ڵام به‌ بێ ئه‌وه‌ی بنه‌چه‌ی پرسه‌كه‌ بسه‌لمێنێت.
(كانت) كتوپرِ بیرۆكه‌ی تێك هه‌ڵكێش وه‌ك شتێك كه‌ پێویستی به‌ سه‌لماندن نییه‌، ده‌ئاخنێته‌ باسه‌كه‌وه‌ -به‌م جۆره‌ ده‌كرێ بڵێین كه‌ ئه‌و ته‌نیا به‌ راگه‌یاندنی بنه‌ما به‌سی لێ كرد، ئیدی له‌به‌ر ئه‌وه‌ی ئێمه‌ له‌ كاتی شرۆڤه‌ كردندا، ده‌بینین ئه‌وه‌ی بۆ نیشانه‌دان خراوه‌ته‌ روو، به‌ شێوه‌یه‌كی دی گه‌ڵاڵه‌ كراوه‌ و خراوه‌ته‌ روو- به‌ كرده‌نی كه‌س نكووڵی ناكات كه‌ تێك هه‌ڵكێش په‌یوه‌ندییه‌كی ده‌ره‌كی و قه‌وماوه‌.
به‌ڵام له‌ رێی تێك هه‌ڵكێشه‌وه‌ ده‌بێ له‌ به‌رده‌وامی حاڵی بین"(25).
به‌ڵام چۆن ده‌كرێ له‌ ساده‌ و تێك هه‌ڵكێشه‌وه‌ پێچانه‌وه‌یه‌ك بهێنینه‌ به‌رهه‌م؟ كاتێك -سه‌باره‌ت به‌ تێك هه‌ڵكێش- دووپاتی ده‌كه‌ینه‌وه‌، كه‌ ساده‌یی شتان به‌دیهییه‌.
شێوازه‌كه‌ی دی كه‌ كه‌مترین شته‌ ئه‌وه‌ی پێی بڵێین شه‌له‌، ئه‌ویش ئه‌وه‌یه‌ بگوترێت ماهیه‌ته‌ كه‌ ده‌مێنێت، وه‌ك ئه‌وه‌ی ئه‌مه‌ پێویستی به‌ سه‌لماندن نه‌بێت، واته‌ به‌ گریمانه‌ و به‌ لێكۆڵینه‌وه‌، له‌ راستیشدا په‌رژینبه‌ندی ناكرێ یه‌كسان بێت به‌ نیشانه‌دان.
باوه‌رِهێنان به‌وه‌ی كه‌ ئه‌نجامی سه‌لماندن بۆی هه‌یه‌ خه‌سڵه‌تێكی جیای هه‌بێت، وه‌همێكی پووچه‌.
لیره‌وه‌ ئیدی سنووری تێك هه‌ڵكێش كه‌ راگوزه‌رانه‌ وه‌ك نیشانه‌ دان پێشكه‌ش كراوه‌، وه‌ك ئاكامێك داندراوه‌.
جا له‌ خوێندنه‌وه‌ی ئه‌م ره‌خنانه‌وه‌، دووریی فراوانی نێوان تیر و نێچیر ده‌رده‌كه‌وێت، ئامانجی (كانت) له‌م سه‌لماندنه‌ پیشان دانی زه‌رووره‌ته‌، كه‌ به‌ هۆیه‌وه‌ ده‌كرێ یه‌كه‌مین راده‌ی پێچانه‌وه‌ روون بكرێته‌وه‌، واته‌ توانای بێ كۆتایی دابه‌ش بوونی مادده‌، به‌ڵام هه‌موو ئه‌وه‌ی ده‌ستی كه‌وت هه‌ر نیمچه‌ سه‌لماندن بوو، به‌وه‌ی كه‌ ده‌بوو له‌ رێی په‌ی پێ بردنی نارِاسته‌وخۆی عه‌قڵانییه‌وه‌ گه‌ڵاڵه‌ی بكه‌ین، له‌ سایه‌ی به‌دیهی، واته‌ به‌ شێوه‌یه‌كی راسته‌وخۆ به‌ده‌ست هات و گریمانه‌ كرا.
سه‌باره‌ت به‌ سه‌لماندنی دژبه‌ر، كه‌ توانای دابه‌ش بوونی بێ كۆتایی دووپات ده‌كاته‌وه‌، ئه‌وه‌ ده‌كرێ به‌ هه‌ق وه‌ك "چنگێ شێوازی گێرِ"(26)ی دابنێین.
نیشانه‌ دانیش به‌م جۆره‌ ده‌ست پێ ده‌كات:
ا-	هه‌موو په‌یوه‌ندییه‌كی ده‌ره‌كی، واته‌ هه‌ر تێك هه‌ڵكێشێكی ماهیه‌ت، له‌ شوێندا نه‌بێت نابێت، كه‌واته‌ ئه‌و شوێنه‌ی تێك هه‌ڵكێش ده‌یگرێته‌وه‌، ده‌بێ تێك هه‌ڵكێشی ژماره‌یه‌ك به‌ش بێت، كه‌ له‌گه‌ڵ ژماره‌ی به‌شه‌كانی خودی تێك هه‌ڵكێشدا یه‌كسان بێت.
ت‌-	 ئیدی ده‌بێ هه‌ر به‌شێكی تێك هه‌ڵكێش شوێنێك داگیر بكات، ئه‌ویش له‌ ئه‌نجامدا له‌ ژماره‌یه‌ك تێك هه‌ڵكیش پێك دێت.
لێره‌شدا هیگل وای داده‌نێت، پرۆسه‌یه‌كی برِیاردراو هاتووه‌ته‌ ئاراوه‌، چونكه‌ گریمانه‌ كردنی شوێنایه‌تی بۆ هه‌ر ماهیه‌تێك و توانای دابه‌ش بوونی شوێن، دووپات كردنه‌وه‌یه‌كی راسته‌وخۆیه‌، بۆشی ناكرێت له‌ نیمچه‌ بناغه‌یه‌ك به‌و لاوه‌، شتێك پێشكه‌ش بكات، چونكه‌ بناغه‌یه‌كی راسته‌قینه‌ نییه‌ ته‌نیا له‌ رێی ره‌وتێكی عه‌قڵانییه‌وه‌ نه‌بێت.
ئه‌گه‌ر ئه‌و ره‌خنه‌یه‌ دووباره‌ بووه‌وه‌، به‌جێ گه‌یاندنی هه‌ندێك تێبینی، كه‌ بوارێك نییه‌ بۆ خۆ ده‌رباز كردن لێیان، ده‌سه‌پێنن.
وا دیاره‌ كاره‌كه‌ به‌ شێوه‌یه‌كی گشتی، په‌یوه‌ندیی به‌ پتر له‌ هێرش كردنه‌ سه‌ر (كانت)ه‌وه‌ هه‌یه‌، ئه‌و تێده‌په‌رِێنێ به‌ره‌و شێوازی خودی پێوانه‌، یان به‌ لای كه‌مه‌وه‌ ئه‌وه‌ی په‌یوه‌ندیی به‌ گریمانه‌ پێوانه‌وه‌ هه‌یه‌، هه‌ر وه‌ك لۆژیكی نه‌ریتیی وێنه‌یی لێی حاڵی ده‌بێت.
له‌م لۆژیكه‌دا ئه‌گه‌ر پرسه‌ گه‌وره‌كه‌ گریمانه‌یی بوو، ئه‌وه‌ پرسه‌ بچووكه‌كه‌ هه‌ر ده‌بێ لێبرِاوانه‌ بێت.
دووپات كردنه‌وه‌ی لێبرِاوانه‌ سه‌باره‌ت به‌ توانای دابه‌ش بوونی بێ كۆتایی شوێن له‌ بچووكه‌كه‌دا، به‌ هیچ جۆرێك ناكرێت سه‌فسه‌ته‌ له‌خۆ بگرێت.
ئه‌و پێوانه‌یه‌ی له‌ لایه‌ن (كانت)ه‌وه‌ به‌كار هاتووه‌، وا دیاره‌ باشه‌، به‌ڵام له‌ویش قوولتر، ئه‌وه‌ی لێره‌دا هیگل له‌ كانت جیا ده‌كاته‌وه‌، ئه‌و روانینه‌ له‌ ریشه‌رِا جیاوازه‌یه‌ بۆ پێوانه‌ و جووله‌ی ره‌وته‌نی، كه‌ لۆژیكی له‌ سه‌ر به‌نده‌، كه‌چی (ئه‌رستۆ) و (كانت) لۆژیكی وێنه‌یی به‌ جیهانێكی ته‌واو باش داده‌نێن، هه‌ر له‌و كاته‌وه‌ كه‌ (كانت) دایناوه‌ و ئه‌و تێگه‌یشتنه‌ ئه‌رستۆییانه‌شی پاراستووه‌.
مه‌حاڵه‌ به‌ عه‌قڵ په‌ی به‌ هه‌موو شتێك ببه‌ین.
له‌به‌ر ئه‌وه‌ی ناتوانین بگه‌ینه‌ سنووری بێ كۆتایی(27) و ده‌بێ راوه‌ستین، ئیدی هه‌ندێك بنه‌مای راست و زه‌رووری هه‌ن كه‌ "راسته‌وخۆكان"ن(28)، هێنده‌ نابات ده‌بنه‌ بابه‌تی نیشانه‌ دان(29) كه‌ پێوانه‌كانی پێوه‌ به‌ند ده‌بن.
ئه‌و بنه‌مایانه‌ش به‌وه‌ی كه‌ به‌رایین ئه‌وانیش پێویستن، هه‌ر خۆشی پرۆسه‌كه‌ روون ده‌كاته‌وه‌، واته‌ زرووره‌تی پێوانه‌ و ئه‌نجامه‌كه‌ی، به‌ڵام به‌ هۆی خه‌سڵه‌تی راسته‌وخۆی كه‌ قابیلی نیشانه‌ دانیشی نییه‌، ئیدی پێوانه‌ و جووله‌ی زانست رواڵه‌تێكی هێڵییان هه‌یه‌، چونكه‌ راسته‌وخۆ هه‌ر راسته‌وخۆ ده‌مێنێته‌وه‌.
به‌ پێچه‌وانه‌ی ئه‌وه‌، هێگل وای داده‌نێت كه‌ راسته‌وخۆ ده‌بێ بێته‌ ناوه‌نده‌وه‌، سه‌ره‌تاش ده‌بێ عه‌قڵانیانه‌ نه‌ك حه‌ده‌سیانه‌ دابمه‌زرێت.
لێره‌وه‌ ده‌كرێ وا په‌سنی زانستی هیگلی بكه‌ین كه‌ ره‌وتێكی دامه‌زراندنه‌، هه‌موو په‌نا بردنێك بۆ حه‌ده‌س پشت گوێ ده‌خات، هه‌روه‌ها زنجیره‌یه‌كی زه‌به‌لاح له‌ پێوانه‌ی به‌رایی، كه‌ دوایین ئه‌نجامی، ده‌بێته‌ یه‌كه‌مین پرسی گه‌وره‌.
ره‌ت كردنه‌وه‌ی راسته‌وخۆی "راسته‌وخۆ" و، حه‌ده‌س و، هێڵه‌ جووله‌ی زانست، وا پێ ده‌چێت هه‌ر ئه‌و توانای راڤه‌ كردنی لایه‌نی هه‌ره‌ زۆری ئه‌و تۆمه‌تانه‌ی هه‌بێت كه‌ ئاراسته‌ی (كانت) ده‌كرێن.
به‌ چاو پۆشین له‌و مۆركه‌ راپۆرتانه‌یه‌، نیشانه‌دانی كانتی ده‌كرێ به‌ هۆی كه‌م و كورتیی دیكه‌وه‌ تۆمه‌تبار بكرێت.
یه‌كه‌م ئه‌و دژبه‌ره‌، هه‌روه‌ها وێرِای ئه‌وه‌ی قه‌رز كردنی تێك هه‌ڵكێش دووپات ده‌كاته‌وه‌، ده‌كرێ په‌ی به‌وه‌ ببه‌ین كه‌ شوێن هه‌رگیز په‌یوه‌ندیی به‌ ماهیه‌ته‌وه‌ نییه‌، ئه‌و هه‌موو شتێكه‌ بێ له‌وه‌ی توخمیه‌تی.
كه‌چی كاره‌كه‌ له‌وه‌ جودایه‌، به‌وه‌ی كانت ناوه‌رۆكێكی هه‌سته‌كی به‌ ماهیه‌ت ده‌دات، چونكه‌ دووراییه‌كی شوێنی پێ ده‌دات(30).
له‌ لایه‌كی دیكه‌وه‌، له‌به‌ر ئه‌وه‌ی حه‌ده‌سێكی پێشینه‌ نه‌ك چه‌مكێكی عه‌قڵانی، ئیدی گریمانه‌ وایه‌، كه‌ شوێن تێك هه‌ڵكێشێكه‌ له‌ به‌شانی ساده‌ و قابیلی دابه‌ش بوون تا بێ كۆتایی، به‌ڵام ئایا ده‌كرێ واز له‌ تێگه‌یشتنی شوێن بهێنین؟ نه‌خێر.
"ده‌بێ شوێن، هه‌روه‌ها خودی حه‌ده‌سیش روون بن"(31).
به‌م جۆره‌ شوێن ئه‌گه‌ر به‌و سیفه‌ته‌ی حه‌ده‌سه‌ به‌رده‌وام بوو، ئه‌وه‌ به‌ گوێره‌ی چه‌مكی ئه‌و په‌نهانه‌.
لێره‌وه‌ ده‌یبینین كه‌ ئاخندراوه‌ته‌ هه‌مان پێچانه‌وه‌وه‌، كه‌ پیشتر هه‌ر ته‌نیا ماهیه‌تی تێدا ئاخندرا بوو، ئه‌وسا خۆمان له‌ ئاست ئه‌و گرفته‌دا نه‌ده‌بینییه‌وه‌، ئه‌گه‌ پێچانه‌وه‌كه‌ به‌ شێوه‌یه‌كی رووت بهاتایه‌ته‌ ده‌سته‌وه‌، نه‌ك به‌ شێوه‌یه‌كی به‌رهه‌ست.
وه‌ده‌ست هێنانی راسته‌قینه‌ی په‌یوه‌ندیی پێچانه‌وه‌كارانه‌ له‌ په‌یوه‌ند به‌ هه‌سته‌كان، پێویست به‌ رووت بوونه‌وه‌ ده‌كات، له‌ ئه‌نجامدا له‌ په‌یوه‌ند به‌ شوێن و كات و مادده‌وه‌، هه‌روه‌ها تێگه‌شتن -به‌ واتای دروستی- له‌ "چه‌ند" به‌ شێوه‌یه‌كی گشتی، به‌وه‌ی كه‌ ساغ جه‌وهه‌رییه‌ و هه‌مه‌كییه‌كی لۆژیكییه‌، به‌ یه‌كسان بۆ په‌رژینبه‌ندی به‌رهه‌ست گرنگه‌ كه‌ ده‌یكاته‌ خۆ له‌ خۆیدا، به‌ دوای ئه‌ویشدا، كات و شوێن.
هه‌روه‌ها سه‌لماندنی دژ له‌ گۆشه‌یه‌كی دیكه‌وه‌ هه‌ڵه‌یه‌.
پاش ئه‌وه‌ی له‌ سه‌ره‌تاوه‌ گریمانه‌ی توانای دابه‌ش بوونی شوێنی به‌ ئه‌ندازه‌یه‌كی بێ كۆتایی كرد، هه‌روه‌ها ناساده‌یی ئه‌و(شوێن)یش، ئه‌مه‌ رێی له‌ كانت نه‌گرت كه‌ ساده‌ بئاخنێته‌ كۆتایی سه‌لماندنه‌كه‌ی له‌م توخمه‌دا، كه‌ تا ئه‌و راده‌یه‌ له‌گه‌ڵ سروشتی خۆیدا جودا نییه‌.
به‌م جۆره‌ "به‌رده‌وامیی شوێن" ده‌خرێته‌ جێی "تێك هه‌ڵكێشی ماهیه‌ت"ه‌وه‌.
سه‌باره‌ت به‌ شوێن گریمانه‌ی به‌شه‌كانی هه‌مه‌كی ده‌كه‌ین، یه‌كان و یه‌ك، به‌ڵام ئاخنینی ماهیه‌ت له‌ نێو شوێندا، ئه‌مه‌ش ده‌بێته‌ مایه‌ی تێك هه‌ڵكێش بوونی شوێن، به‌م جۆره‌ تێكه‌ڵیی نێوان "ئه‌وان" و "به‌رده‌وامی" دروست ده‌بێت، ئا لێره‌وه‌ به‌ سه‌هووچوون -لێره‌شدا تێپه‌رِ بوون به‌ سه‌لماندن پرۆسه‌یه‌كه‌ بنه‌مایه‌كی نییه‌، چونكه‌ پشت به‌ تێكه‌ڵ كردنی پێش وه‌خته‌ی نێوان تێك هه‌ڵكێش و په‌یوه‌ندیی ده‌ره‌كی ده‌به‌ستێت، كه‌ هه‌روه‌ها له‌ پاڵ ئه‌وه‌شدا دووپات ده‌كرێته‌وه‌، كه‌ هه‌رچی ماهیانییه‌ شوێناییشه‌ و به‌ توانای بێ كۆتایی شوێن، شیاوی دابه‌ش بوونه‌.
به‌خشینی ناوه‌رۆكێكی هه‌سته‌كی به‌ ماهیه‌ت، هه‌ر ئه‌وه‌ كه‌ بوار به‌ كانت ده‌دات بگاته‌ كۆتایی سه‌لماندنه‌كه‌ی، هه‌ڵبه‌ت ئه‌مه‌ سه‌رباری تێكه‌ڵ كردنی تێك هه‌ڵكێش و به‌رده‌وامیشه‌وه‌ هاتووه‌- ته‌نیا سه‌لماندنی ساغه‌ دووپات كردنه‌وه‌ به‌ ده‌سته‌وه‌ ده‌دات.
له‌ خوێندنه‌وه‌ی ئه‌و ره‌خنه‌یه‌ی ئاراسته‌ی پرسه‌كه‌ كراوه‌، وا دیاره‌ كه‌ لۆمه‌ی بنه‌رِه‌ت ئه‌وه‌یه‌ كه‌ كانت ناتوانایی خۆی له‌ ئاست هێنانه‌ ده‌ستی پێچانه‌وه‌ له‌ توخمی ساغه‌ بیر كردنه‌وه‌دا سه‌لماند، بێ له‌ وێنه‌یه‌كی به‌رهه‌ستی پێشین، نه‌یتوانی شتی دی به‌ده‌ست بهێنێت، هه‌روه‌ها نقوم كردنی چه‌مكه‌كانی پێكهێنه‌ری پێچانه‌وه‌، له‌ نێو به‌رجه‌سته‌ بوونی هه‌سته‌كیدا، چی نه‌كرد بێ له‌ شاردنه‌وه‌ی سروشتی دیالیكتیكانه‌ی نه‌بێت، دوا جار بوونه‌ مایه‌ی ئه‌وه‌ی به‌رامبه‌ر بوون یه‌كلایی نه‌بێته‌وه‌.
سه‌باره‌ت به‌ (كانت)یش به‌وه‌ی كه‌ هه‌ر وه‌فادار به‌رامبه‌ر به‌ شێوازی چاره‌سه‌ر كردنه‌كه‌ی بۆ دژبه‌رییه‌كان ده‌مێنێته‌وه‌، ئیدی پێچانه‌وه‌ چ نییه‌ بێ ئه‌نجامێك بۆ ئه‌و تێكه‌ڵ كردنه‌ی نێوان چه‌مكه‌كان و به‌رجه‌سته‌ بوونی هه‌سته‌كییه‌كان، هه‌روه‌ها بۆ ئه‌و پیاده‌ كردنه‌ی هه‌ندێك له‌ گوته‌كان به‌ سه‌ر جیهانی هه‌سته‌كیدا (هه‌ڵبه‌ت هه‌مووشیان بۆ ئه‌و كاره‌ ناشێن).
به‌م جۆره‌ له‌ كاتێكدا پرس (كێشه‌)، حه‌ده‌س تا ئاستی تێگه‌یشتن به‌ زه‌ینی ماهیه‌ت به‌رز ده‌كاته‌وه‌، دژبه‌ر به‌ دواخستنی تاقی كردنه‌وه‌، ناوه‌رۆكێكی هه‌سته‌كی به‌ چه‌مكی ماهیه‌ت ده‌به‌خشێت.
له‌و پێناوه‌دا پێویست بوو، پرس جێی به‌رده‌وامی یان تێك هه‌ڵكێشی هزر بگرێته‌وه‌ و، به‌ بێ به‌شه‌كانی پێكهاته‌ی واقیعی یان ماهیانه‌ی به‌شه‌كانی ساده‌، دژبه‌ر (به‌رده‌وامیی شوێن) جێی تێك هه‌ڵكێشی ماهیانه‌ بگرێته‌وه‌.
ئه‌و قه‌ره‌بووانه‌ی له‌ روانگه‌یه‌كی (كانت)ه‌وه‌ پێچانه‌وه‌ پێك ده‌هێنن، هیگل په‌ی بردن و پرۆتستۆشی كردن.
ئه‌و وای داده‌نێت كه‌ له‌ شتی جه‌وهه‌ری بێ به‌شه‌: دژبه‌ریی راسته‌قینه‌ له‌ پرسدا، "به‌رده‌وام" و "شاراوه‌" به‌رامبه‌ر به‌ یه‌ك داده‌نێت، له‌ دژبه‌ریشدا "تێك هه‌ڵكێشی ماهیانه‌" و، گشوێنه‌ ناوه‌رۆك" به‌رامبه‌ر به‌ یه‌ك داده‌نێت.
به‌م جۆره‌ ئه‌و دژبه‌رییانه‌ی سه‌لماندنی كانتی ئاشكرایان ده‌كات، به‌ راستی نین: پرس و دژبه‌ری چ نین بێ له‌ سه‌لماندنی یه‌ك لایه‌نه‌، خۆبه‌خۆ هیچ دژبه‌رییه‌كیان تێدا نییه‌.
ئه‌وی یه‌كه‌م گریمانه‌ راپۆرتانه‌ی سنووری په‌یوه‌ندیی ماهیه‌ت ده‌گرێته‌ خۆ، دوا جار شاراوه‌ش "كه‌واته‌ هه‌موو پێچانه‌وه‌كه‌ ده‌گه‌رِێته‌وه‌ سه‌ر راسته‌خۆ جیا كردنه‌وه‌ و سه‌لماندنی هه‌ردوو چركه‌ساتی "چه‌ند"، به‌و سیفه‌ته‌ی له‌ یه‌كدی جیان"(32)، كه‌چی زانینی دروستی په‌یوه‌ندیی پێچانه‌وه‌، گریمانه‌ی نقوم بوون له‌ ته‌بیعه‌تی دیالیكتیكیانه‌ی چه‌مكه‌كانه‌.
له‌ راستیشدا: "به‌وه‌ی هه‌ر یه‌ك له‌ دوو لایه‌نی به‌رامبه‌ر له‌ هه‌ناویدا ئه‌وی دیكه‌ی گرتووه‌ته‌ خۆ، هیچ كامێكیشیان به‌ بێ ئه‌وی دی ناكرێ بخه‌مڵێندرێ.
ئیدی به‌ گوێره‌ی ئه‌وه‌، هیچ دیاری كراوێك كه‌ به‌ جیا لێی ده‌رِواندرێت، ناكرێ هه‌قیقه‌تێكی هه‌بێت، به‌ڵكوو ته‌نیاییه‌كه‌ی ئه‌و شته‌ی هه‌یه‌ (...) ئه‌مه‌ ئه‌نجامی راسته‌قینه‌یانه‌"(33).
به‌م جۆره‌ ئه‌وه‌ی په‌یوه‌ندیی به‌ دووه‌مین پێچانه‌وه‌وه‌ هه‌بێت، به‌وه‌ی كه‌ "چه‌ند" هه‌ر ته‌نیاییه‌، ئیدی هه‌قیقه‌تی په‌رژینبه‌ندی به‌رامبه‌ر ده‌بێته‌ ته‌نیا چاره‌سه‌ر بۆ ناته‌بایی، ئه‌میش ئه‌و چاره‌سه‌ره‌یه‌ كه‌ خستنه‌ رووی ( كانت) لێی بێ به‌شه‌.
هیگل ره‌خنه‌ له‌ یه‌كه‌مین پێچانه‌وه‌ ده‌گرێت، ئه‌ویش له‌ سووكه‌ تێبینییه‌كدا به‌ ناونیشانی "پێچانه‌وه‌ی كانت بۆ سروشتی دیاری كراو و نادیاری كراوی جیهان له‌ كات و شوێندا".
ئه‌و سووك تێبینییه‌ له‌ به‌شی دووه‌مه‌ له‌ كه‌رتی "چه‌ند"دا.
له‌م به‌شه‌شدا گوته‌ی "سنوور" ده‌رده‌كه‌وێت، پاش ئه‌وه‌ی له‌ دیالیكتیكییه‌كانی گه‌ردوونی خۆبه‌خۆدا، له‌ دوایین به‌شی كه‌رتی "چۆن"دا خۆ ده‌نوێنێ.
جێی خۆیه‌تی تێبینی بكه‌ین، ئه‌گه‌ر له‌م به‌شه‌دا سنوور بگشتێندرێ، ئه‌وه‌ په‌یوه‌ندیی به‌ سنووری "چۆن"ه‌وه‌ هه‌یه‌، به‌ پشكنینی "چه‌ند" ده‌بینین كه‌ سنوور سه‌ر له‌ نوێ په‌یدا ده‌بێته‌وه‌، به‌ڵام ئه‌م جاره‌ كاره‌كه‌ په‌یوه‌سته‌ به‌ (سنووری چه‌ندی)یه‌وه‌، ئه‌م گوته‌یه‌یه‌ كه‌ هیگل ده‌یخاته‌ ناوه‌ندی پێچانه‌وه‌ و ره‌خنه‌كه‌ی سه‌باره‌ت به‌و.
له‌ ئه‌نجامی ئه‌وه‌، سه‌لماندن دوو به‌ش ده‌گرێته‌ خۆ، ئه‌م دوو سه‌لماندنه‌ به‌ شێوازی نه‌وه‌ (پاشین) دوا به‌ دوای یه‌ك روون ده‌كرێنه‌وه‌.
وێرِای جیاوازییان، هه‌ردوو پرسه‌كه‌ به‌وه‌ كۆتاییان دێت، كه‌ قبووڵ بێت دانانی ته‌واو یان كۆتایی به‌شه‌كانی چه‌ندی كات یان شوێن.
ئه‌م جۆره‌ دانانه‌ بۆ كانت مه‌حاڵ بوو، له‌وانه‌ وه‌لا نانی گریمانه‌ و سه‌لماندنی پرسه‌كه‌، سه‌رباری ئه‌وه‌، دانانی جیهان كه‌ بێ سنووره‌، ده‌بێته‌ مایه‌ی هه‌بوونی زنجیره‌یه‌كی بێ كۆتایی و ته‌واو بووی خاڵ و چركه‌سات، له‌ هه‌ر چركه‌ساتێكی كات و له‌ هه‌ر خاڵه‌ شوێنێكدا، له‌ كاتێكدا بیرۆكه‌ی زنجیره‌ی بێ كۆتایی و ته‌واوكاری، خۆبه‌خۆ دژبه‌ره‌، به‌وه‌ی كه‌ زنجیره‌ی بێ كۆتایی به‌وه‌ سنووردار ده‌بێت، كه‌ به‌ دانانی دوا به‌ دوای یه‌ك ناكرێ ته‌واو بێت.
نیشانه‌ دان به‌ سه‌لماندنی یه‌كه‌می په‌یوه‌ندیدار به‌ شوێن سنوورداره‌، نیشانه‌دان به‌ سه‌لماندنی دووه‌می په‌یوه‌ندیدار به‌ زه‌مانی دیاری كراو ده‌سه‌پێنێت.
دانانی به‌شه‌كانی چه‌ندێكی شوێن، گریمانه‌ی زه‌مانێكی بێ كۆتایی ده‌كات، هه‌ر ئه‌مه‌شه‌ كه‌ نیشانه‌ دانی یه‌كه‌م به‌ دروستی ره‌تی كرده‌وه‌.
هه‌رچی دژبه‌ره‌، ئه‌وه‌ له‌ سه‌ر ته‌رزێكی هاوچون رۆنراوه‌ و دوو سه‌لماندنیش ده‌گرێته‌ خۆ:
بۆ نیشانه‌ دان به‌م دوو پرسه‌ش، په‌نا بۆ شێوازی نه‌وه‌ و به‌ شێوازێكی ته‌ریب ده‌به‌ین، به‌ڵام ئه‌و بنه‌مایه‌ی له‌ هه‌ر نیشانه‌ دانێك به‌كار دێت، ئه‌وه‌ به‌ كرده‌نی دیسان هه‌ر "خۆیه‌تی"، ئه‌گه‌ر دۆخی جیهان سنووردار بێت، له‌ په‌یوه‌ندی به‌ كات و شوێنه‌وه‌، ده‌بێته‌ مایه‌ی سه‌رباری هه‌بوونی ئه‌و سنووره‌، ده‌بێ قبووڵمان بێت كه‌ كات و شوێنی به‌تاڵ هه‌ن.
له‌ پشت ئه‌و سنووره‌ و له‌ حاڵه‌تی ئه‌م گریمانه‌یه‌دا، ده‌كرێ له‌ رووی گریمانه‌وه‌، بۆ نموونه‌ نه‌ك هه‌ر ته‌نیا په‌یوه‌ندیی شتان له‌ شوێندا هه‌بێت، به‌ڵكوو په‌یوه‌ندیی شتان به‌ شوێنیشه‌وه‌ (43).
ئیدی لێره‌وه‌ كات و شوێن واقیعێكی باڵاكردیان ده‌بێت، له‌ بری ئه‌وه‌ی هه‌ر ته‌نیا وێنه‌ بن بۆ هه‌ستی ناخ و ده‌ره‌كیمان، به‌م جۆره‌ رووخاندنی هه‌ستی باڵاكرد روو ده‌دات.
به‌ڵام سه‌باره‌ت به‌ كانت: "كه‌واته‌ ده‌بێ شوێن هه‌بێت (پرِ یان به‌تاڵ) به‌ دیارده‌ سنووردار بێت، به‌ڵام دیارده‌كان بۆیان ناكرێ، به‌ شوێنێكی به‌تاڵ له‌ ده‌ره‌وه‌ی خۆی سه‌باره‌ت به‌ كات، سنووردار بن".
له‌ رووی كات و شوێنه‌وه‌، قبووڵ كردنی سنوور بۆ جیهان، ده‌بێته‌ مایه‌ی قبووڵ كردنی به‌ (نا- گه‌ردوون) و(35) كاتی به‌تاڵ و شوێنی به‌تاڵ له‌ ده‌ره‌وه‌ی جیهاندا، كه‌ وێرِای ئه‌وه‌، بوونی واقیعیی شتان،(36) واته‌ جیهان دیاری ده‌كات.
ئه‌مه‌ش ناواتای ساغه‌، له‌وانه‌ش وه‌لاوه‌ نانی گریمانه‌ی سه‌لماندن و قبووڵ كردنی ناكۆتایی جیهان له‌ كات و شوێندان، دوا جار قبووڵ كردنی دژبه‌ری.
ئه‌و ره‌خنه‌یه‌ی هیگل ئاراسته‌ی ئه‌م پێچانه‌وه‌یه‌ی ده‌كات له‌ دوو ئاستدایه‌: وێنه‌یی و چه‌مكی.
هه‌رچی ره‌خنه‌ی ئاراسته‌ كراوی وێنه‌ییه‌، ئه‌وه‌یه‌ كه‌ پێشتر له‌ كاتی پشكنینی پێچانه‌وه‌ی دووه‌مدا باس كرا، ئه‌وه‌ هه‌ر ته‌نیا به‌رامبه‌رییه‌، له‌وه‌ش زیاتری تێدا نییه‌ كه‌ سه‌لماندنی هه‌ردوو به‌شی پێچانه‌وه‌ی به‌رامبه‌رن:
له‌ كاتێكدا ئه‌م دوو به‌شه‌ ناكرێ خۆبه‌خۆ به‌هایه‌كیان هه‌بێت، هه‌ر وه‌ك به‌ره‌و پێش چوون تا ناكۆتایی، كه‌ پێچانه‌وه‌ی كانت روون كردنه‌وه‌یه‌كی به‌رجه‌سته‌كارانه‌یه‌تی، به‌ڵكوو هه‌ر ته‌نیا كاتێك له‌ یه‌كێتیی چه‌مكدا وه‌رده‌گیرێت، كه‌ لێره‌دا په‌یوه‌ندیی به‌ ناكۆتایی چه‌نده‌وه‌ هه‌یه‌، كه‌ ژانی خۆیانی پێ ده‌به‌خشن.
ئه‌وه‌ی په‌یوه‌ندیی به‌ سه‌لماندنه‌وه‌ هه‌بێت، به‌وه‌ی راپۆرتكارانه‌یه‌، به‌رامبه‌ر بوونی پرس و دژ چه‌ند پات ده‌كاته‌وه‌، كه‌ پێچانه‌وه‌ بێ چاره‌سه‌ر ده‌هێڵێته‌وه‌.
ئه‌گه‌ر تاك تاك ئه‌و سه‌لماندنانه‌ وه‌ربگرین، ئه‌وه‌ له‌ روانگه‌یه‌كی وێنه‌ییه‌وه‌ قابیلی ره‌خنه‌ی دیكه‌یه‌.
سه‌لماندنی ئه‌م پرسه‌ به‌ شێوه‌یه‌كی ته‌واو به‌نده‌ به‌ راگه‌یاندنی پره‌نسیپ له‌م سه‌لماندنه‌، كه‌ راسته‌وخۆ هه‌یه‌ وه‌ك دووپات كردنه‌وه‌یه‌ك بۆ ئه‌وه‌ی كه‌ ده‌بێ نیشانه‌ی پێ بده‌ین(37).
به‌ كرده‌نییش پرسه‌كه‌ رای ده‌گه‌یه‌نێت كه‌ جیهان سه‌ره‌تای هه‌یه‌، دوا جار له‌ زه‌ماندا سنوورێكی هه‌یه‌.
به‌ڵام به‌ڵگه‌، گریمانه‌ی هه‌بوونی سنوور ده‌كات، هه‌ر چركه‌یه‌كی دیاری كراو له‌ كاتدا له‌ كوێ ئه‌زه‌ل ده‌برِێته‌وه‌، ئا له‌وێوه‌ راگه‌یاندن دێت، به‌ دڵنیاییه‌وه‌ سووكه‌ جیاوازییه‌ك هه‌یه‌، به‌وه‌ی ئه‌و سنووره‌ی له‌ سه‌لماندنه‌كه‌دا دراوه‌، هه‌ر خۆی كۆتاییه‌، سنوور بۆ كاتی به‌سه‌ر چوو، له‌ كاتێكدا ئه‌و سنووره‌ی له‌ پرسه‌كه‌دا هه‌یه‌، سه‌ره‌تایه‌، به‌ڵام ئه‌م جیاوازییه‌ هێنده‌ بایه‌خدار نییه‌، جه‌وهه‌رییش نییه‌.
ئه‌و خاڵه‌ی له‌ زه‌ماندا دراوه‌، ئه‌وه‌ "ئێستا"یه‌، كه‌ زنجیره‌یه‌كی بێ كۆتایی له‌ حاڵه‌تگه‌لی دوا به‌ دوای یه‌كی شتان، له‌ودا كۆتاییان دێت، ده‌شبوو ئه‌م كۆتاییه‌، كۆتاییه‌كی جۆره‌كی بووایه‌، به‌ڵام ئه‌م چركه‌ساته‌ی لێره‌دا به‌ سنوور داندراوه‌، ئه‌و له‌ هه‌مان كاتدا وه‌ك سه‌ره‌تایه‌ك بۆ ئایینده‌ خراوه‌ته‌ روو.
له‌به‌ر ئه‌وه‌ی "هه‌ر خاڵێكی زه‌مان خۆبه‌خۆ بریتییه‌ له‌ په‌یوه‌ندییه‌ك بۆ رابردوو و بۆ ئایینده‌(38)، به‌ڵكوو هه‌ر سه‌ره‌تایه‌كی ره‌هاشه‌ به‌وه‌ی كه‌ كات(زه‌مان)ی كه‌ له‌م سنووره‌ جۆره‌كییه‌دا كۆتایی هاتووه‌، له‌ پاش ئه‌و درێژه‌ی نابێت (كات له‌ روانگه‌ی كانته‌وه‌، وا دێته‌ پێش چاو كه‌ به‌نده‌ به‌ ره‌هه‌ندێكی جۆره‌كییه‌وه‌).
ئه‌گه‌ر كاره‌كه‌ش وا نه‌بوو، ئیدی ئێمه‌ به‌رامبه‌ر به‌ سنوورێكی (چه‌ندی)دا ده‌بین، كاتیش درێژه‌ به‌ تێپه‌رِ بوونی خۆی ده‌دات، گوێش به‌ سنووره‌كه‌ی و دیاری كردنی نادات.
دانانی ئه‌م خاڵه‌ی كات وه‌ك سنوورێكی جۆره‌كی، ته‌نیا بناغه‌یه‌كه‌ كه‌ بوار به‌ كانت ده‌دات، سه‌ره‌تایه‌كی ره‌ها بۆ ئایینده‌ بدۆزێته‌وه‌، به‌وه‌ی ته‌نیا له‌و سنووره‌دا كۆتایی به‌ زنجیره‌ی ناكۆتایی حاڵه‌ته‌كانی به‌ دوای یه‌كدا هاتنی شتانی جیهان كۆتاییان دێت، هه‌ر له‌ لای ئه‌ویش تێپه‌رِ بوونیان ده‌وه‌ستێت.
كات خۆبه‌خۆ به‌رده‌وامییه‌كی دابرِاوه‌(39)، به‌م جۆره‌ رابردوو بێ په‌یوه‌ندی به‌ كاته‌وه‌ دێته‌ به‌ر چاو.
ئه‌و له‌ په‌یوه‌ندی به‌ كاتدا، ناكرێ شتێك بڵێ بێ له‌ ئایینده‌یه‌ك كه‌ سه‌ره‌تایه‌كی ره‌های له‌م چركه‌یه‌دا هه‌یه‌.
سه‌لماندنی كانت، له‌ ئه‌ڵقه‌یه‌كی بۆشدا ده‌خولێته‌وه‌، یان له‌وه‌دایه‌ وا بێت.
به‌ كرده‌نییش ته‌نیا شتێك كه‌ بوار به‌ دانانی سه‌ره‌تایه‌كی ره‌ها بۆ كات ده‌دات، ئه‌وه‌ی كه‌ راسته‌وخۆ ئه‌و خاڵه‌ی دانا، كه‌ له‌ كاته‌وه‌ وه‌ك سنوورێكی جۆره‌كی، به‌وه‌ی كه‌ پێناسه‌یه‌ دراوه‌.
هه‌موو سنوورێكی جۆره‌كی بۆ كات، سه‌ره‌تایه‌كی ره‌هایه‌ بۆ ئایینده‌.
ئه‌میش (ئایینده‌) ده‌كرێ له‌گه‌ڵ كاتدا به‌ یه‌ك شت دابندرێن.
به‌م جۆره‌ ناتوانین قسه‌ له‌باره‌ی سه‌لماندنێكه‌وه‌ بكه‌ین، به‌م جۆره‌ فۆرمه‌ ره‌خنه‌ی چه‌ند پات، ده‌بێت به‌ ره‌خنه‌یه‌كی كه‌ په‌یوه‌ندیی به‌ چه‌مكه‌ ناوه‌رۆكه‌وه‌ هه‌یه‌.
به‌ راستییشدا كانت سه‌باره‌ت به‌ هیگل، هه‌ر به‌وه‌ نه‌وه‌ستا كه‌ گریمانه‌یه‌ك بكات، كه‌ دووپاتی ئه‌وه‌ بكاته‌وه‌ كه‌ ده‌یسه‌لمێنێت.
لێره‌وه‌ ئیدی راگه‌یاندنی پره‌نسیپه‌كان هات، كه‌ نیشانه‌دانی له‌ سه‌ر رۆنرا، به‌ڵكوو هه‌روه‌ها گریمانه‌ كردنه‌كه‌شی ناگونجاو بوو.
به‌وه‌ی ئه‌و سنوورێكی جۆره‌كی ده‌خاته‌ كاته‌وه‌، كه‌ ئه‌و ساغه‌ چه‌نده‌، به‌ واتای خۆبه‌خۆ راسته‌وخۆ.
هه‌ڵبه‌ت ئێمه‌ له‌ دیالیكتیكی "چه‌ند"داین، ناشكرێ كاره‌كه‌ لێره‌دا په‌یوه‌ست بێت به‌ سنوورێك له‌ واتای جۆری گشتێندراو، واته‌ به‌ سنوورێكی چه‌ندی، كه‌ بریتییه‌ له‌ دژبه‌ری له‌گه‌ڵ خۆیدا.
ئیدی بێ باكانه‌ درێژه‌ به‌ دوا كه‌وتنی خودی خۆی ده‌دات.
ئه‌م راگه‌یاندنی پره‌نسیپانه‌ هیگلیش له‌ سه‌لماندنی دژبه‌ردا ده‌بینێت، كه‌ هه‌وڵ ده‌دات نیشانه‌ به‌ ناكۆتایی جیهان سه‌باره‌ت به‌ كات و شوێن بدات.
جیهان گه‌ردوونه‌ (بوونه‌) -لێره‌دا بوونی هه‌یه‌-، گریمانه‌ش بكه‌ین -بێ سه‌لماندن- كه‌ لێره‌دا هه‌موو په‌یدا بوونێكی هه‌ر گه‌ردوونێك، دوا جار هه‌ر په‌یدا بوونێكی جیهان، ئه‌نجامی مه‌رجێكی پێشووه‌ له‌ زه‌ماندا، تا له‌گه‌ڵ ئه‌م گریمانه‌یه‌ی ده‌بێ به‌ڵگه‌ی بۆ بهێندرێته‌وه‌، پرۆسه‌ی سه‌لماندن له‌ لای كانت كۆتایی دێت.
هه‌ر به‌كرده‌نییش، روون كردنه‌وه‌ی دژبه‌ری شتێكی دی ناگه‌یه‌نێت جگه‌ له‌وه‌ی كه‌ هیچ گه‌ردوونێكی (بێ مه‌رج) نییه‌، كاتێك سروشتی ناسنوورداری جیهان راده‌گه‌یه‌نێت.
ئه‌گه‌ر هه‌ر مه‌رجێكیش خۆبه‌خۆ وابه‌سته‌ی مه‌رجێكی دیكه‌یه‌، ئیدی ئێمه‌ به‌م جۆره‌ تا بێ كۆتایی به‌ كاتدا گوزه‌ر ده‌كه‌ین، ئه‌گه‌ر زه‌حمه‌ت نه‌بێت گه‌یشتن به‌م خاڵه‌، پاش ئه‌وه‌ی هه‌مووو ره‌هایه‌ك، به‌ سایه‌ی ئه‌و پرۆسه‌ پاڵه‌وانبازییه‌، ره‌ت كرایه‌وه‌.
ئه‌م ره‌ت كردنه‌وه‌یه‌ی هه‌موو ره‌هایه‌ك، كاتێك كاره‌كه‌ په‌یوه‌ست ده‌بێت به‌ نیشانه‌دان به‌ ناكۆتایی جیهان، سه‌ر له‌نوێ دیبینیه‌وه‌، به‌ڵام ئه‌م جاره‌یان له‌ شوێندا.
لێره‌شدا سه‌لماندن مۆركێكی راپۆرتانه‌ وه‌رده‌گرێت، به‌وه‌ی به‌ شێوه‌یه‌كی راسته‌وخۆ گریمانه‌ی هه‌بوونی جیهانێكی شوێن له‌ شوێنێكی بۆشدا ده‌كات، كه‌ سنوورێك ده‌نوێنێت و وێرِای ئه‌وه‌ جیهانی شوێن تێی ده‌په‌رِێنێت.
به‌م جۆره‌ جیهان له‌ بۆشاییدا به‌رده‌وام ده‌بێت و پرِی ده‌كاته‌وه‌، به‌م جۆره‌ش روونی ده‌كاته‌وه‌ كه‌ ئه‌و بێ كۆتاییه‌، ئه‌مه‌ش پێشتر له‌ روون كردنه‌وه‌ی دژبه‌ردا گوزارشتی لێ كرا.
له‌ لایه‌كی دیكه‌وه‌ هیگل له‌ ره‌خنه‌ گرتنه‌كه‌یدا، دژبه‌ریی نێوان گریمانه‌ و هه‌بوونی شوێنێكی بۆش و له‌ ئه‌نجامدا به‌رده‌وام له‌گه‌ڵ شوێنی جیهانیدا زه‌ق ده‌كاته‌وه‌.
چه‌مكه‌ ناوه‌رۆكی ره‌خنه‌ی دژبه‌ر و سه‌لماندنه‌كه‌ی، چون ناوه‌رۆكی ره‌خنه‌ی پرس نییه‌.
ئه‌گه‌ر هیگل گاڵته‌ی به‌ كانت كرد بێت، به‌وه‌ی كانت سنووری به‌ چه‌ند و ره‌ها داناوه‌، ئه‌وه‌ به‌ پێچه‌وانه‌ی ئه‌وه‌ له‌ كۆتاییدا گاڵته‌ی ئه‌وه‌ی پێ ده‌كات كه‌ وا له‌ سنوور حاڵی بووه‌، به‌وه‌ی ساغه‌ چه‌نده‌، دواتر راسته‌وخۆ تێپه‌رِاندن، كاتێك به‌ جۆرێك داینا كه‌ ده‌یكاته‌ گوزارشتێكی به‌د له‌باره‌ی ناكۆتاییه‌وه‌.
به‌م جۆره‌ ده‌گه‌ینه‌ ئه‌و ئه‌نجامه‌ی كه‌ له‌ سه‌ره‌تای تێبینییه‌كه‌وه‌ گوزارشتی لێ كرد، ئه‌ویش ئه‌وه‌یه‌ كه‌ ئه‌و پرسانه‌ی له‌ نێو پرس و دژبه‌ری پێچانه‌وه‌دان هه‌روه‌ها سه‌لماندنه‌كان، به‌ شتێكی دی ناگه‌ن بێ له‌ چه‌ندین سه‌لماندن بۆ دوو سنووری به‌رامبه‌ر، كه‌ هه‌ردوو سنووری چۆنایه‌تی و سنووری چه‌ندییه‌، كه‌ له‌ لایه‌ن هیگله‌وه‌ له‌ دوو پرسدا په‌رچڤه‌ كران: "لێره‌ سنوورێك" سنووریش ته‌نیا سنوورێكی گشتێندراوه‌(40).
ئیدی پێچانه‌وه‌ش وه‌ك ئه‌نجامێكی ئاسایی به‌رامبه‌ر كه‌وتنی ئه‌م دوو سنووره‌، به‌ بێ چاره‌سه‌ر ده‌مێنێته‌وه‌.
به‌ڵام پێچانه‌وه‌ په‌یوه‌ندیی به‌ ناكۆتایی چه‌ندییه‌وه‌ ده‌بێت، كه‌ ئه‌گه‌ر به‌ گوێره‌ی هه‌قیقه‌تی خۆی به‌ چاره‌سه‌رمان دانا، ره‌خنه‌كه‌شی پرسه‌كه‌ ده‌سه‌لمێنێت، هیگل سنووری چۆنایه‌تی و ره‌ها له‌ كاتی خسته‌ لاوه‌، به‌وه‌ی كه‌ ساغه‌ چه‌نده‌، ناكرێ سنوورێك به‌ واتای ئه‌وه‌ی به‌ر له‌ دیالیكتیكی خۆبه‌خۆی گه‌ردوون هه‌بوو بێت، كه‌ ئه‌و گشتاندنه‌كه‌ی به‌ خۆوه‌ بینی.
هه‌رچی ره‌خنه‌ی ئه‌وه‌ی سنوور به‌ شێوه‌یه‌كی رووت به‌ چه‌ندی داده‌نێت، ئه‌وه‌ ئاڵۆزتره‌، بۆ ئه‌مه‌ هه‌ر ده‌بێ برِوانینه‌ به‌شی "چه‌ندایه‌تی" كه‌ گوته‌ی سنوور ده‌خاته‌ روو.
به‌ سیفه‌تی پاشتری سنووربه‌ندانه‌ی (چه‌ند)ی یه‌كه‌م، ئیدی چه‌ندی ئه‌و چه‌نده‌یه‌ كه‌ سنورێكی هه‌یه‌ یان ناوه‌نێك، به‌وه‌ی كه‌ به‌ چركه‌ساتێكی دووه‌م سه‌باره‌ت به‌ چه‌ند داده‌ندرێت، ئه‌وه‌ چركه‌ساتی كۆتایی هاتنه‌، به‌وه‌ی چه‌ندی بۆی هه‌یه‌ ببێته‌ بابه‌تێك بۆ ژماره‌به‌ندی هێمایی و، بۆ پرۆسه‌ی ده‌ره‌كی، كه‌ درك پێ كردنی بیركارانه‌ ده‌یكات.
كاره‌كه‌ به‌ درێژایی ئه‌و به‌شه‌، به‌ زه‌ق كردنه‌وه‌ی به‌رده‌وامیی ناكۆتاییه‌وه‌ به‌نده‌، كه‌ هه‌موو سنووربه‌ندییه‌كی چه‌ندیی كۆتایی هاتوو ده‌هێنێته‌ دی.
له‌ ماوه‌یه‌كی به‌راییدا، چه‌ندی له‌ سنووربه‌ندیی ته‌واوی خۆیدا ژماره‌یه‌، سنوورێكی چه‌ندیشی هه‌یه‌.
واتای ئه‌و سنووره‌ چییه‌؟ ئه‌گه‌ر سنووری چۆنایه‌تی، گریمانه‌ی میانگێرِی ده‌ره‌كی ده‌كات، بۆ گۆرِینی شاراوه‌ی نێو شتێك كه‌ نه‌بوونی ده‌نوێنێت، ئیدی سنووری چه‌ندی به‌ شێوه‌یه‌كی راسته‌وخۆ سنوورێكی په‌نهانه‌، چونكه‌ له‌ ته‌بیعه‌تی پێكهاتانه‌ی چه‌نده‌وه‌ جیابووه‌ته‌وه‌، واته‌ له‌ یه‌كێ كه‌ چه‌ند له‌خۆ ده‌گرێت، كه‌ پره‌نسیپی شاراوه‌ ده‌نوێنێت.
به‌م جۆره‌ سنوور لێره‌دا له‌ به‌رده‌وامیی به‌خۆوه‌ گرتنی گه‌ردوونێكی دیكه‌ی ده‌ره‌كییه‌وه‌ نایه‌ت، به‌ڵكوو ئه‌و له‌ ئه‌نجامی جێ چركه‌ساتێكی پێشتر ئاخنراوی نێو گوته‌ی چه‌نده‌.
ژماره‌ خۆبه‌خۆ دابه‌شی سه‌ر دوو چركه‌سات ده‌بێت، به‌وه‌ی خۆبه‌خۆ فره‌ییه‌كی دیاری كراوه‌، ژماره‌یه‌كی ژمێره‌ری یه‌كه‌ی شاراوه‌، له‌ هه‌مان كاتیشدا یه‌كبوونی ئه‌و فره‌ییه‌یه‌.
دوو چركه‌ساتی یه‌كبوون و فره‌یی، وا داندراون كه‌ دوو چركه‌ساتی ناواخنین، كه‌ به‌ شێوه‌یه‌كی روون ده‌گۆرِێن به‌ چه‌ندێكی درێژ بوو، پاشان چه‌ندێكی چرِ.
به‌وه‌ی چه‌ندێكی شاراوه‌یه‌، ژماره‌ فره‌ ده‌بێت، فره‌یی یه‌كانیش خۆبه‌خۆ دیاری كراون، له‌م چركه‌ساته‌شدا گوته‌ی چه‌ندی درێژه‌وه‌ بوو، سه‌ر له‌نوێ ده‌خرێته‌وه‌ روو.
كاره‌كه‌ له‌ پاش ئه‌وه‌ به‌ند ده‌بێت به‌ كورت كردنه‌وه‌ی ئه‌و شاراوه‌ ناخییه‌ی له‌ ژماره‌دا وه‌ك ژماره‌ی ژمێردراودا هه‌یه‌، ده‌ره‌كییش وه‌ك چۆنێكی درێژه‌وه‌ بوو له‌ یه‌كه‌ی ساده‌ی پله‌دا، ئه‌مه‌ش سه‌ر له‌نوێ ئه‌ركی به‌رده‌وامیی په‌یوه‌ندی كردن زه‌ق ده‌كاته‌وه‌، كه‌ له‌گه‌ڵ په‌یدا بوونی سنوور له‌ چه‌نددا، ئه‌و دوور خرایه‌وه‌.
به‌ڵام ئه‌م گه‌رِانه‌وه‌یه‌ له‌ چوارچێوه‌ی چه‌ندی دیاری كراودا روو ده‌دات، هه‌ڵبه‌ت سنووری چه‌ندی هه‌ر هه‌مان شت نییه‌ له‌ ژماره‌ و له‌ پله‌دا.
له‌ ژماره‌دا به‌ ته‌واوی له‌ شێوه‌ی شاراوه‌دا دیاری كراوه‌، وه‌ك گوزراشتێك له‌ چركه‌ساتێكی ده‌ره‌كی و نایه‌كسانی له‌گه‌ڵ خود و جیاوازی، به‌ڵام له‌ پله‌دا سنوور چه‌ندییه‌، ره‌نگه‌ له‌ یه‌كه‌یه‌كی چرِی پله‌دا گرد ببێته‌وه‌، ئیدی واتای یه‌كسان بوون و چون یه‌كی له‌گه‌ڵ خوددا.
وا دیاره‌ گوته‌ی پله‌ له‌ دیالیكتیكی چه‌نددا ناوه‌ندییه‌، ئه‌ویش به‌ لای كه‌مه‌وه‌ له‌به‌ر سێ هۆ: ئه‌و له‌ لایه‌ك خاوه‌ن پێكهاته‌یه‌كی راسته‌قینه‌ی گۆرِینه‌، كه‌ پله‌كه‌ی دی پله‌یه‌كی جیاوازه‌.
له‌ لایه‌كی دیكه‌وه‌ و له‌به‌ر ئه‌و پێكهاته‌یه‌، چركه‌ساته‌كانی ژماره‌ به‌ گوێره‌ی پێكهاته‌ی سیسته‌مێكی چۆنایه‌تی، ده‌بێته‌ ده‌ره‌كی.
به‌م جۆره‌ -ئه‌مه‌ش هۆی سێیه‌مه‌- پله‌ بریتییه‌ له‌ ره‌ت كردنه‌وه‌ی "ره‌ت كردنه‌وه‌"، واته‌ ره‌ت كردنه‌وه‌یه‌كی گشتێندراو بۆ دیاری كردنی چه‌ند، وه‌ك ئه‌وه‌ی له‌ ژماره‌دا وه‌ك فره‌یی له‌ ده‌ره‌كیانیه‌تییه‌كی ئاڵوگۆرِ كردنی شاراوه‌دا هاتووه‌.
به‌م جۆره‌ چه‌ند به‌وه‌ی چۆنێكی گشتێندراوه‌، به‌ هێواشی خشكه‌ییانه‌ به‌ رێرِه‌وی ره‌ت كردنه‌وه‌یدا ده‌رِوات، كه‌ ده‌بێته‌ مایه‌ی گه‌رِانه‌وه‌ی چۆن (چۆنایه‌تی) له‌ ئاستێكی ده‌وڵه‌مه‌ندتردا.
پله‌ "له‌ گه‌وره‌ییه‌كی دیكه‌دا سنوورده‌رێكی هه‌یه‌"(41)، واته‌ ده‌ره‌كێندرایه‌تیی جیا كردنه‌وه‌ی له‌ خودی خۆیدا، پله‌ یان چه‌ندی چرِ جه‌وهه‌ریانه‌ ده‌گوزارێته‌وه‌ بۆ ئه‌وه‌ی جێی خۆی له‌ چه‌ندێكی دیكه‌دا بگرێت.
به‌م جۆره‌ چه‌ند له‌ په‌یوه‌ندییه‌كی ره‌هادا ده‌بێت له‌گه‌ڵ ده‌ره‌كێندرایه‌تییه‌كانیدا، واته‌ به‌وه‌ی ئه‌وی دیكه‌یه‌(42).
چه‌ند خۆبه‌خۆ هه‌ر خۆیه‌تی، ئه‌و ره‌ت كردنه‌وه‌یه‌كی به‌رهه‌م هاتووی هه‌بوونی ئه‌و دیكه‌یه‌ له‌ په‌یوه‌ند له‌گه‌ڵ خۆدا.
ئه‌و له‌ یه‌ك كاتدا بێ كۆتایی و سنوورداریشه‌، به‌ كرده‌نییش چه‌ند خۆی فرِێ ده‌داته‌ پشت خودی خۆیه‌وه‌(43).
به‌ڵام ئه‌و دی كه‌ پێی ده‌گات ئه‌ویش چه‌ندێكی دیكه‌یه‌، واته‌ ئه‌ویش سنوورێكه‌ پاڵ به‌ خۆیه‌وه‌ ده‌نێت بۆ دوای خۆی(44)، به‌م جۆره‌ كار بێ برِانه‌وه‌ به‌رده‌وام ده‌بێت له‌ جووله‌یه‌كی ده‌رچوونایه‌تی و فراوان بوونی سنووربه‌ندی، ئه‌و ره‌ت كردنه‌وه‌ی كۆتایی هاتنی چه‌ندییه‌.
چه‌ند وه‌ك سنووربه‌ندێكی كۆتا هاتوو، ناكۆتایی به‌رده‌وام له‌ خۆدا له‌ چه‌نددا به‌ گشتی ده‌خاته‌ روو.
ئه‌و پێشكه‌وتنه‌ی به‌رده‌وامه‌ بێ كۆتاییه‌، پێچانه‌وه‌ی یه‌كه‌م به‌ شێوه‌ی نوێنه‌رایه‌تی سه‌لماندنی له‌باره‌وه‌ ده‌خاته‌ روو، ئه‌وه‌ له‌وه‌ زیاتر نییه‌ كه‌ دژبه‌رییه‌ له‌ بابه‌تدا، واته‌ به‌رامبه‌ریی ساده‌ی نێوان چه‌ند و ئه‌وه‌ی پشتی.
ئه‌و به‌م جۆره‌ ناتوانایی خۆی له‌ چاره‌سه‌ر كردنی دژبه‌ریی بێ كۆتایی "چه‌ند"دا ئاشكرا ده‌كات، كه‌ ئه‌و هه‌قیقه‌تی پێشكه‌وتنه‌ به‌ره‌و ناكۆتایی و، هه‌ردوو چركه‌ساتی پێكهێنه‌ری ئه‌و، واته‌ هه‌ردوو چركه‌ساتی دانان و گشتاندنی سنوور.
ئه‌م ناتواناییه‌ی ئه‌ویش له‌ تێگه‌یشتنی هه‌ڵه‌وه‌ هاتووه‌، كه‌ په‌یوه‌ندیی به‌ ته‌بیعه‌تی یه‌كێك له‌ دوو لایه‌نی به‌رامبه‌ره‌وه‌ هه‌یه‌.
به‌ كرده‌نییش پرس و دژبه‌ر له‌ دیوی سنووری چه‌ندی "چه‌ند" و "بێ كۆتایی"یه‌وه‌ به‌رامبه‌ر به‌ یه‌ك وه‌ستاون، پێچانه‌وه‌ش له‌ نێوان به‌رامبه‌ر بوونی چه‌ند و ئه‌وه‌ی پشتی له‌ لایه‌ك تێكه‌ڵ ده‌بن، هه‌روه‌ها چه‌ندی و بێ كۆتاییش به‌رامبه‌ر به‌ یه‌ك ده‌كات، بێ كۆتایی و میتافیزیكیش ئاوێته‌ به‌ یه‌ك ده‌كات.
كه‌چی ئه‌می دواییان (میتافیزیك) چه‌ندێك نییه‌، یه‌كه‌م ره‌ت ده‌كاته‌وه‌ و تا راده‌یه‌كیش دووه‌م.
هه‌ڵبه‌ت ناكۆتایی راسته‌قینه‌ ناكرێ له‌م بێ كۆتاییه‌ "به‌د"ه‌دا قه‌تیس بێت، كه‌ ئه‌و كۆتایی هاتووه‌، به‌وه‌ی به‌ چه‌نده‌وه‌ سنووربه‌ند كراوه‌، كه‌ هه‌ر به‌ ته‌نیشتی خۆشیه‌وه‌یه‌تی.
سه‌باره‌ت به‌وه‌ی چه‌مكی پێشكه‌وتن تا بێ كۆتایی هه‌رس ده‌كات، ئه‌وه‌ی ئاماده‌ی پێشكه‌وتنه‌، گشتێندراوی چه‌نده‌، هه‌روه‌ها به‌ هه‌مان شێوه‌ كه‌ چه‌نده‌ یان خودی چه‌ند، له‌ هه‌مان كاتیشدا ره‌ت كردنه‌وه‌ی ئه‌و ره‌ت كردنه‌وه‌یه‌یه‌(45).
چه‌نده‌ خۆی خۆبه‌خۆ به‌ بێ كۆتایی پیشان ده‌دات، له‌ جووله‌یه‌دا له‌ ره‌ت كردنه‌وه‌ی خودی و ره‌ت كردنه‌وه‌ی بوونی خۆی، ئیدی به‌م جۆره‌ خۆبه‌خۆ دیاری كراو ده‌بێت، ئه‌و په‌یوه‌ندییه‌ بێ كۆتاییه‌ش له‌گه‌ڵ خودی خۆیدا دروست ده‌كات.
به‌ بێ ئه‌م تێگه‌یشتنه‌، پێچانه‌وه‌ به‌وه‌ی كه‌ گوزارشتێكه‌ له‌ دژبه‌ری، بۆی نییه‌ ببێته‌ چاره‌سه‌ر(46).
له‌ لایه‌كی دیكه‌وه‌ پێچانه‌وه‌، به‌ گوته‌ی سنوور، رواڵه‌ته‌كانی چه‌ند و چۆن له‌ یه‌كدی جیا ده‌كاته‌وه‌، وێرِای ئه‌وه‌ی له‌ ناكۆتایی راسته‌قینه‌دا دیاری كراون.
به‌ كرده‌نییش چه‌ند به‌ گوێره‌ی رواڵه‌تی چۆنایه‌تییه‌وه‌، سنووری خۆی له‌ گۆشه‌ی ئه‌وه‌ی سنووربه‌ندییه‌، ره‌هاكانی خۆی له‌ ده‌ره‌وه‌ی خۆیدا هه‌یه‌.
هه‌رچی سه‌باره‌ت به‌ رواڵه‌تی چه‌ندییه‌وه‌یه‌، ئه‌وه‌ی پاش خۆی ده‌گشتێنێت، كه‌ له‌گه‌ڵ ئه‌ودا ئیدی ده‌بێته‌ خاوه‌ن به‌رده‌وامی.
به‌ڵام كانت به‌وه‌ی وازیان لێ ده‌هێنێت قه‌ره‌بووی یه‌كدی بكه‌نه‌وه‌، بێ توانا له‌ به‌ده‌ست هێنانی ئه‌و یه‌كبوونه‌ به‌رده‌وامییه‌ی ئه‌م دوو چركه‌ساته‌ مایه‌وه‌.
نه‌شیتوانی له‌ جووله‌ی به‌رده‌وامی بگات، كه‌ ده‌بێته‌ مایه‌ی ئه‌وه‌ی چه‌ند ناكۆتایی ئاشكرا بكات، كه‌ وای لێ ده‌كات خۆبه‌خۆ هه‌بێت، چونكه‌ ئه‌و له‌ مه‌رجی به‌دی هاتنی ئه‌و جووله‌یه‌ی نه‌گه‌یشت، كه‌ بریتییه‌ له‌ موڵكایه‌تیی چه‌ند وه‌ك یه‌كه‌یه‌كی به‌رده‌وامی بۆ به‌رده‌وامی و په‌نهان.
درك كردن به‌ له‌ ئامێز گرتنی خۆبه‌خۆی ئه‌و دوو لایه‌نه‌ و به‌ شێوه‌یه‌كی ده‌ره‌كی و یه‌ك له‌ پاش ئه‌وی دی، ناتوانێ له‌ هه‌قیقه‌تی ئه‌وان حاڵی بێت، واته‌ ناتوانێت له‌ یه‌كێتیی چه‌مكدا، كه‌ ده‌یان ئافرێنێت و ده‌یانكاته‌ یه‌ك، له‌ ئامێزیان بگرێت، به‌م جۆره‌ ده‌یان گشتێنێت.
به‌ ناتوانایی له‌ به‌ده‌ست هێنانی جووله‌ و زه‌رووره‌تی چه‌مكانه‌، ئیدی درك كردن، به‌وه‌ی خه‌سڵه‌تێكی ره‌هایه‌، به‌ پێشكه‌وتن به‌ره‌و ناكۆتایی و به‌ به‌رامبه‌ر بوون له‌ پێكهاته‌یدا، ده‌كه‌وێته‌ نێو ناكۆتاییه‌كی به‌ده‌وه‌.
"به‌رامبه‌ری و دژبه‌ری" كه‌ وه‌ك گوزراشتێك له‌ دژبه‌ری داندراون، له‌ روانگه‌ی (كانت)ه‌وه‌ وا دێنه‌ پێش چاو كه‌ ئه‌و چه‌مكانه‌ ده‌نوێنن، كه‌ زیاتر له‌ هی پێچانه‌وه‌كانی كانت به‌رجه‌سته‌ ده‌كه‌ن.
ئه‌و پێگه‌یه‌ی كه‌ ده‌بێ بدرێته‌ چه‌مكی دژبه‌ری، هه‌ر له‌ چه‌قی ئه‌و گرفته‌دا ده‌مێنێته‌وه‌ كه‌ ره‌خنه‌ی هیگل ده‌بزوێنێت.
هیگل له‌ تێبینییه‌كی تایبه‌ت به‌ پێچانه‌وه‌ی یه‌كه‌م، به‌ شێوه‌یه‌كی ره‌خنه‌یی ده‌گه‌رِێته‌وه‌ سه‌ر چاره‌سه‌ری كانت له‌باره‌ی پێچانه‌وه‌وه‌، كه‌ ئایدیالایه‌تیی باڵاكردی كات و شوێن وه‌ك وێنه‌ی ساده‌ی پێشینی حه‌ده‌سی هه‌سته‌كی دووپات ده‌كاته‌وه‌.
ناشگاته‌ زیاتر له‌وه‌ی كه‌ دژبه‌ری هه‌ر ته‌نیا ناكۆكییه‌كی ناخیانه‌ی هۆش بێت له‌ هه‌وڵی به‌ ئاراسته‌ زانین، وه‌ك ئاكامێك بۆ بۆشایی نێوان حه‌ده‌س و درك پێ كردن یا عه‌قڵ.
هه‌رچی دژبه‌رییه‌ له‌ روانگه‌ی هیگله‌وه‌، بریتییه‌ له‌ بنیاتی جه‌وهه‌ری، كه‌ له‌ یه‌ك كاتدا تایبه‌ته‌ به‌ "خودی" و "بابه‌تی"، چونكه‌ جه‌وهه‌ر هه‌قیقه‌تی رواڵه‌ته‌.
ئێمه‌ش له‌ نیشانه‌ی ره‌خنه‌ی هیگل سه‌باره‌ت به‌ پێچانه‌وه‌ ده‌بینین، یه‌كه‌م كه‌ كانتایه‌تی نوێنه‌رایه‌تیی چركه‌ساتێكی گرنگ له‌ مێژوو ده‌كات، ده‌روازه‌ی نوێخوازیی كرده‌وه‌، ئیدی له‌ بیركردنه‌وه‌ی هه‌ر ته‌نیا كه‌ خۆی ده‌نوێنێت، به‌ره‌و بیركردنه‌وه‌یه‌كی ده‌وڵه‌مه‌ند به‌ عه‌قڵ هه‌نگاوی نا، به‌ڵام له‌ پاڵ ئه‌و ددان پێدا هێنانه‌شدا، ده‌بینین تێپه‌رِاندنی ئه‌و چركه‌ساته‌ دووپات ده‌كرێته‌وه‌، بۆ ئه‌وه‌ی وه‌ك كه‌ هه‌یه‌ هه‌رس بكرێت، ئه‌مه‌ش ناكرێ به‌دی بێت، ته‌نیا له‌ لایه‌ن عه‌قڵی هزركه‌ره‌وه‌ نه‌بێت.
به‌ كورتی هیگل ته‌ماشای كانتیزم ده‌كات، كه‌ چركه‌ساتێكی زه‌رووره‌ بۆ هزر، ته‌نیا له‌ گۆشه‌ی ئه‌وه‌ی چركه‌ساتێكه‌، له‌ چوارچێوه‌ی لۆژكناسیدا به‌ شێوه‌یه‌كی تاكانه‌ چاره‌سه‌ری پێچانه‌وه‌ ده‌كات، نه‌ك له‌ گۆشه‌ی لۆژیكی یه‌كسان به‌و ره‌خنانه‌ی ئاوێته‌ به‌ چه‌مكی به‌رایی یان له‌ پێشه‌كی لۆژیكناسیدا كراوه‌، ئه‌مه‌ش -له‌ روانگه‌ی ئێمه‌وه‌- به‌ شێوه‌یه‌كی جوانتر ئه‌و مه‌به‌سته‌ی ره‌خنه‌ی هیگل له‌باره‌ی پێچانه‌وه‌وه‌ كۆنترۆڵی ده‌كات، ده‌خاته‌ پێش چاو.
به‌ كرده‌نییش كانت پێی وایه‌، كه‌ ئه‌و زه‌رووره‌تی پرسه‌كانی پێچانه‌وه‌كه‌وت به‌ هۆی به‌ڵگه‌كانییه‌وه‌ سه‌لماندووه‌، كه‌ ئه‌و ده‌ڵێ ئه‌وانه‌ به‌ڵگه‌ زمانی داكۆكی نین.
به‌ڵام هیگل، له‌ تێبینییه‌كانی ده‌رباره‌ی پێچانه‌وه‌ی بیركارانه‌ كه‌ ده‌یویست له‌ رێ ره‌خنه‌ گرتنی له‌و به‌ڵگانه‌، ئه‌و دژبه‌ریانه‌ روون بكاته‌وه‌، ئه‌وه‌ی سه‌لماندنی كانت ئاشكرای ده‌كه‌ن هه‌ر ته‌نیا رواڵه‌تی بوون، هه‌ر ته‌نیا دووپات كردنه‌وه‌ی یه‌ك لایه‌نه‌ن، بۆ لایه‌نانی به‌رامبه‌ر و به‌ستوو له‌ ده‌ره‌كیانه‌ی ئاڵوگۆرِ.
ئیدی لێره‌وه‌ ده‌كرا ددان به‌ زه‌رووره‌تی پێچانه‌وه‌ی كانتدا بنێین، كاره‌كه‌ش ئه‌وپه‌رِه‌كه‌ی په‌یوه‌ست نابێت ته‌نیا به‌ زه‌رووره‌تێكی ده‌ره‌كی بۆ بیركردنه‌وه‌یه‌ك، كه‌ هه‌ر خۆشی ده‌ره‌كییه‌.
هه‌روه‌ها ره‌خنه‌ی ورد له‌ پێچانه‌وه‌كانی بیركارانه‌، به‌ تێك شكاندنی رواڵه‌تی هه‌ڵه‌ی خۆبه‌خۆی ماهیه‌ت، بۆ سنووربه‌ندی پێچانه‌وه‌كه‌وت، واته‌ بگوترێت كه‌ ناكۆتایی هه‌ر ته‌نیا ناكۆتاییه‌، سنووربه‌ندیش هه‌ر ته‌نیا سنووربه‌نده‌، درێَژه‌ده‌ریش هه‌ر درێژه‌ده‌ره‌...هتد، مه‌به‌ستی قه‌ره‌بوو كردنه‌وه‌ی ئه‌و زه‌رووره‌ته‌ بوو به‌ زه‌رووره‌تێكی ره‌های بیركردنه‌وه‌یه‌ك كه‌ ئه‌ویش ره‌هایه‌، دوا جار زه‌ق كردنه‌وه‌ی چركه‌ساتی راماناوی كه‌ به‌ كرده‌نی له‌ نێو پێچانه‌وه‌دا هه‌یه‌.
له‌گه‌ڵ به‌ده‌ست هێنانی ئه‌و واتا راماناوییه‌، به‌رامبه‌ر له‌ چوارچێوه‌ی به‌رامبه‌ری ده‌گوزارێته‌وه‌، كه‌ ئه‌ویش به‌ گواستنه‌وه‌ به‌ره‌و بناغه‌، خۆبه‌خۆ له‌به‌ر یه‌ك هه‌ڵده‌وه‌شێته‌وه‌.
به‌م جۆره‌ پێچانه‌وه‌ شوێنی خۆی له‌ لۆژیكناسیدا ده‌گرێت، وه‌ك یه‌كێك له‌ پله‌كانی چه‌مكی سنووربه‌ند، ئه‌ویش له‌ میانی ئه‌و جووله‌یه‌ی چه‌مكی سنووربه‌ند له‌ چاوگه‌كانی لۆژیكدا په‌خشیان ده‌كات.
دووه‌م، وه‌ك كه‌ په‌یوه‌ندیی نێوان به‌رامبه‌ری و دژبه‌ری په‌یوه‌ندییه‌كی ده‌ره‌كی نییه‌، ئیدی له‌ روانگه‌ی ئێمه‌وه‌، په‌یوه‌ندییه‌ك له‌ خۆرِا له‌ نێوان پێچانه‌وه‌ی كانت و ئه‌و ره‌خنه‌یه‌ی هیگل ئاراسته‌ی ده‌كاتدا نییه‌.
ره‌خنه‌ی به‌رامبه‌ری به‌ ده‌سپێك له‌ گریمانه‌یه‌كی نه‌دركێندراودا ده‌ڵێ، كه‌ بیرۆكه‌ و گه‌ردوون چون یه‌ك نین، كه‌ ئه‌می دواییان (گه‌ردوون) ده‌یگرێته‌ خۆ، ده‌كرێ بخرێته‌ نێو رێرِه‌وێكی به‌رده‌وامی به‌ شێوه‌یه‌كی راسته‌وخۆ بۆ شۆرِشی كۆبه‌رنیكی.
به‌ راستییش شتان له‌ لای كانت ماهیه‌تیان هه‌یه‌، به‌وه‌ی كه‌ خۆبه‌خۆ شتن، ناكرێ به‌ سه‌ر هزردا بگشتێندرێن.
هیگل رای ده‌گه‌یه‌نێت "هه‌موو شته‌كان دژبه‌رن"، كه‌ ئه‌و شته‌ وه‌ك گشتێك بۆ په‌یوه‌ندییه‌كان داده‌نێت، به‌وه‌ی كه‌ خۆبه‌خۆ ئه‌وی دی ده‌گرێته‌ خۆ.
به‌م جۆره‌ ئه‌گه‌ر "به‌رامبه‌ری" هه‌ر خۆی "دژبه‌ریی داندراو" بێت -ئه‌و په‌یوه‌سته‌ی درِ به‌ توێژینه‌وه‌كه‌مان ده‌دات- دژبه‌ری ناهێڵێ گه‌ردوون له‌ بنه‌رِه‌تدا داندراو بێت، تا بۆ هزر بگه‌رِێته‌وه‌.
له‌گه‌ڵ دژبه‌ریدا هه‌موو ده‌رهاویشته‌یه‌ك وه‌ك شتێك، كه‌ ده‌ستی به‌ بیركردنه‌وه‌ كردووه‌، به‌رجه‌سته‌ ده‌بێت.
وه‌ك (كیرۆلێت) سه‌رنجی دا، ئه‌مه‌ واته‌ فرِێ دانی شت له‌ خۆدا، كه‌ به‌ تیراوه‌یه‌كی سه‌رده‌می ئه‌زموونگه‌ریی دانا له‌ شۆرِشی كۆبه‌رنیكیدا، كه‌ كانت بانگه‌شه‌ی بۆ ده‌كات.
به‌ كرده‌نی تێكه‌ڵ كردنی شت له‌ خۆدا، ره‌سه‌ن بوونی ناهه‌سته‌كییه‌ بۆ نواندنه‌كانی هه‌سته‌كی، كه‌ به‌ پێچه‌وانه‌ی ئیلهامی بنه‌رِه‌تیی شۆرِشی كۆبه‌رنیكی هات، كه‌ به‌ بابه‌تییه‌كی شاراوه‌ی نێو خود داده‌ندرێت.
به‌م جۆره‌ كانت په‌یوه‌ندییه‌كی ده‌ره‌كیی له‌ نێوان خودی هزركه‌ر و بابه‌تی بیركردنه‌وه‌دا هێشته‌وه‌، ئه‌وه‌ش ئه‌و په‌یوه‌ندییه‌یه‌ كه‌ گوزارشتی خۆی له‌ به‌رامبه‌ریی واقیعی و دیالیكیتیكدا ده‌بینێته‌وه‌.
ئه‌و بناغه‌یه‌ی راسته‌وخۆ له‌گه‌ڵ دژبه‌ردا دراوه‌، به‌وه‌ی كه‌ یه‌كه‌یه‌كی هزركه‌ره‌ و سیسته‌مێكی په‌یوه‌ندییه‌ كه‌ بابه‌ت ده‌گرێته‌ خۆ، به‌رده‌وام ده‌بێت و شۆرِشی كۆبه‌رنیكی وه‌لا ده‌نێت، به‌ ره‌ت كردنه‌وه‌ی دووانه‌ی خود و بابه‌ت، كه‌ چاوگی ئه‌و بوون، كه‌ ناوه‌رۆكی كه‌وته‌ نێو چه‌مكه‌وه‌، به‌وه‌ی كه‌ یه‌كه‌یه‌كی زیندووه‌ بۆ سنووربه‌ندی دژبه‌ر.
ئێستا لەرێی ئینتەر نێتەوە سزای سەرپێچی هاتوچۆی هاوڵاتیان بڵاو دەكرێتەوەو، هاوڵاتیان لە نرخی سزاكان ناڕازین
  تەنیا رێگە بۆ چارەسەركردنی كێشەكانی عێراق فیدرالیزمە هەقە ئەمەپێش پێكهێنانی حكومەتی داهاتوو بەرنامەی هەموو لایەك بێت
  نێچیرڤان بارزانی بۆ گوڵان: لەمڕۆ بەدوواوە ئامانجی پارتی ئەوەیە چۆن بتوانێت زیاتر خزمەتی خەڵكی كوردستان بكات
  عەدنان كەریم لە دیمانەیەكی تایبەتی گۆڤاری گوڵاندا: داوا لە پەرلەمانی كوردستان دەكەم لە دەركردنی یاسایەك بۆ پاراستنی فەرهەنگی كوردی پەلە بكات
  سەرۆك كۆماری عێراق بۆ گوڵان: هاوپەیمانی پارتی و یەكێتی هاوپەیمانییەكی موقەدەسە و لەسەرووی هەموو شتێكەوەیە
  عەدنان موفتی ((سەرۆكی پێشووی پەرلەمانی كوردستان)) بۆ گوڵان: لەدەستووری هەرێمدا سیستمی حكومڕانی پەرلەمانیەو بەپێی یاساش دەبێت راپرسی لەسەر دەستوور بكرێت
  مەهاباد قەرەداغی بەرپرسی پەیمانگەی یەكێتی ئافرەتانی كوردستان بۆ پرسە كۆمەڵایەتییەكان: پێویستە ئافرەت كاتێك بەشداری فیعلی سیاسەت دەكات، خۆی بۆ ئەو پۆستە تەرخان بكات
