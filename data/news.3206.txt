هه‌فته‌ی داهاتوو ده‌ست به‌دابه‌شكردنی موچه‌ی مانگی ئه‌یلول ده‌كرێت و له‌دوو ڕۆژی داهاتووشدا خشته‌یه‌كی نوێی موچه‌ بڵاوده‌كرێته‌وه‌، SNNیش دواین زانیاری له‌وباره‌یه‌وه‌ ده‌خاته‌ڕوو.
به‌گوێره‌ی ئه‌و زانیاریانه‌ی له‌وه‌زاره‌تی دارایی و ئابوری حكومه‌تی هه‌رێمه‌وه‌، به‌ SNN دراون، سه‌ره‌تای هه‌فته‌ی داهاتوو ده‌ست به‌دابه‌شكردنی موچه‌ ده‌كرێت و چاوه‌ڕوانیشده‌كرێت سبه‌ینێ چوارشه‌ممه‌، یاخود پێنجشه‌ممه‌ خشته‌یه‌ك بۆ موچه‌ی مانگی ئه‌یلولی ئه‌مساڵی فه‌رمانبه‌ران بڵاوبكرێته‌وه‌و واده‌ی دابه‌شكردنی موچه‌ به‌فه‌رمی ڕابگه‌یه‌ندرێت.
هه‌ر به‌گوێره‌ی زانیارییه‌كان، حكومه‌ت بڕیاریداوه‌ له‌م مانگه‌دا موچه‌ی ته‌واوی وه‌زاره‌ت و داموده‌زگاكان دابه‌شبكات و كۆتایی به‌دابه‌شكردنی موچه‌ بهێنێت، به‌جۆرێك موچه‌ی مانگی ئه‌یلولی هیچ داموده‌زگایه‌ك نه‌كه‌وێته‌ ساڵی 2018.
