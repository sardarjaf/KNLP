میكی رۆسەنفیلد، گوتەبێژی ئاسایشی ئیسرائیلی لەراگەیەندراوێكدا ئاشكرایكرد، لەگوندی چوهای ناو بیابانی نەگەڤ، (6) كەسیان كەپەیوەندیان بەرێكخراوی تیرۆریستی داعشەوە هەبووە، لەلایەن هێزە ئەمنییەكانی وڵات دەستگیركردووە.
بەپێی هەواڵەكانی میدیای ئیسرائیل ئەو كەسانە هاووڵاتی بەڕەگەز عەرەبی ئیسرائیلین و چوار كەسیان مامۆستان و كۆبوونەوەی نهێنییان ئەنجامداوە، كە ئامانج لێی پڕوپاگەندەو دروستكردنی شانەی نهێنی و كاری تیرۆیستی بووە، داعشیش لەپشت ئەو كارەوە بووەو لەلێكۆڵینەوەكاندا دەركەوت ئەم شەش كەسە سەر بەداعشن.
