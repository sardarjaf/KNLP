بەڕێوەبەری گشتیی تۆماری كۆمپانیاكان لەوەزارەتی بازرگانی حكومەتی هەرێمی كوردستان ئاشكرایدەكات"، زیاتر لە 300 كۆمپانیا لەبواری نەوت لەهەرێمی كوردستان تۆمار كراون، كە لەو 300 كۆمپانیایە، 200 كۆمپانیایان خۆماڵین.
روونیشیكردەوە ئەو 200 كۆمپانیایە زۆربەیان لەبواری بەڵێندەرایەتیی نەوت و دابینكردنی پێداویستییەكان و خزمەتگوزارییەكانی نەوت و، هەندێكیشیان بە هەماهەنگی كۆمپانیا بیانییەكان، لەبواری دەرهێنان و گەڕان بەدوای نەوتدا كار دەكەن.
ئەمەو بەپێی بەپێی ئامارەكانی وەزارەتی بازرگانی، زیاتر لە 22 هەزار كۆمپانیا لەكوردستان تۆمار كراون، 19 هەزار كۆمپانیایان خۆماڵین و 3 هەزاریش بیانین.
كۆمپانیا توركییەكان (44%) و ئێرانییەكان (11%)ی كۆی كۆمپانیا بیانییەكان پێكدەهێنن.
