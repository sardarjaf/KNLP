دواجار ئـەم گەمەیە یەکەم ئـامانجی سیاسی خۆی پێکا، پارتی دیموکراتی کوردستان لە یەکەم ھەنگاوی یاریەکەدا پوشێکی ڕاستەوانەی بە ئـاراستەی نفوز و قەڵەم ڕەوی ھەرێمی کوردستان دا ھاودەم ھەلێک بوو بۆ ڕەوینە و بیرچوونەوەی مێژوویەکی ناشیرین کە پڕ بە باڵای ئـەم ھێزە بوو بەلای کەمەوە بۆ ماوەیەک ھێمنی و دوور لە توانج و ڕەخنەی پێدەبڕێت، ھەورەھا بارزانی بە شێوەی دکتۆرێکی نەفسی توانی زۆربەی ڕکابەرە سیاسیەکانی وەکو نەخۆشێکی سایکۆلۆژی ھەڵیانسوڕێنێت بیانکات بە ھاوکار و ھاوھەڵوێست لە پەیوەند بەو پرۆژەیەی مەبەستێتی کە بۆی مەیسەر بێت، دیارە ئـەم ھەوڵانە ھاوڕاو و پشتیوانی ھەرێمیی لە پشتە لەسەروو ھەموویانەوە تورکیای بەڕووکەش توند و سعودیەی ئـەنتی شیعەگەرا.
بێ خاوەنی ھەڵگری عەقڵێکی ژیرانە ، ھەڵوێست وەرگرتن بەرامبەر بەم پرسە و تراسانی خەڵکانی بەرھەڵست بەرامبەر بە پرۆژەکەی پارتی ھێندەی تر ڕێگەی دەربازبوونی ئـاسان کرد ، یەک لە نموونەکان غیابی مام جەلال و کاک نەشیروان وەکو دوو کاریزمای سیاسی پرۆژەکەی خستە سەرپێ، دیارە کەسانی بە ئـاگا و ژیر کەوتنە جوڵە بەڵام بە حوکمی باکگراوندی سیاسی و نەبوونی ئـەو کاریزمایەی لەم دوو کەسایەتیەدا ھەبوو وەکو بڵقی سەر ئـاو وون بوون نەیتوانی ئـەو شەپۆلە پڕ جۆشە ناسیونالیستیە بوەستێنی کەلەسەر زەریای سۆز و عاتیفە بۆ نەتەوە تەوژمی ئـەدا.
ئـێستا بینیمان ھەنگاوە سەرەتاکان چۆن بناغەکەی ھەڵکەندو دروست بوونی ئـەو ھەیکەلە سیاسی و ئـیداریە بەکێ دەبڕێت، ئەمە لە کاتێکدا تەواوی ھێزە سیاسیەکان لەوپەڕی جۆشدامانی فیکری و روئـیای سیاسیدا بەرامبەر بەم پلانە مەترسیدارە مەحکومن بە ترسنۆکی و دەستبردن بۆ ئـەو ئـاگرەی پێش ھەر کەسێک خۆیان پریشکیان بەردەکەوێ و دەسوتێن ،کۆتایھاتنی زەمەنی سیاسیان وەک دوا وەڵام بە ئـەم ھەڵەیە ڕادەگەیەنرێت.
لە یەکەم گوتاری کاک مەسعود سەرۆکی پارتی دەرکەوت لە نەرمی نواندن بەرامبەر بە عێراق، ھەروەھا بەغداش زیاتر مووی شۆڤێنی ڕەق بووە ،چی بە ڕێگەی دەستور چی بە پشتیوانی دەولی ناچێتە ژێر باری ئـەم ئـەنجامەوە چونکە تا ئـەم ساتەش یەک پارچەیی خاکی ووڵات خەتی سورە و بەزاندنی بڤەیە.
ئـەم گرژیانە تا دێت توندتر دەبێت و دەگاتە بن بەست ، بەدوای ئـەمەدا پلان دووی بارزانی دەست پێدەکات لەگەڵ تورکیا و بە ھاوکاری سعودیە ڕێکدەکەون جۆرێک لە پشتیوانی دەولیش مسۆگەر دەکەن، ئـەمجارە کورد بە سەرەڕمی شەڕێکی نوێ دەسپێرن گرژی و ئـاڵۆزی بەرۆکی ناوچەکە دەگرێت ئـەنجامەکەشی تورکیا بە ھاوکاری بارزانی دێتەوە ناو خاکی ویلایەتی موسڵ وەک ھێنانە دی خەونی لە مێژینە دەکرێتە بەشێک لە خۆیان ئـەوکات ڕێوشوێنی دروست بوونی قوبرسێکی تر دەێتە سەر ئـەرزی واقع.
پەلە پەلی ڕۆژئـاوا و ساڵح موسلم لە پشتیوانی ئـەم پلانە دەبێتە نەنگیەکی سیاسی بە ھەمان ھۆکاری ھێزەکانی یەکێتی، گۆڕان و ئـیسلامیەکان یەخسری بۆ سۆز و عاتیفەی قەومیبوون بەرەوڕووی نوشست و پەشیمانیان دەکاتەوە.
ھەروەھا لە چوارچێوەی وێنەکەدا ئـامانجی سەرەکی تورکیا بە ڕوونی دیار دەکەوێت ئەوەش بەلێدانی پەکەکە لەسەر دەستی ژەندرمە و ھاوسۆزەکانی ئـاکپارتی قەندیلی سەربەرز خوێناوی دەکرێت،قینی چەندین ساڵەی نەژادپەرستان و شۆڤێنیەتی تورک بە پێکی سەرکەوتن کۆتایی دێت ، کوردستانیش بە حیکمەتی ئـەم کۆمەڵە دەمڕاستە دەسپێرین بەھەمان قەدری نادیار.
