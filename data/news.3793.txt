به‌ره‌ی‌ پێشمه‌رگه‌ و كه‌س وكاری‌ شه‌هیدان و ئه‌نفالكراوان وكیمیاباران، روونكردنه‌وه‌یه‌ك بۆ رای‌ گشتی‌ بڵاوده‌كه‌نه‌وه‌ و تیایدا هۆشداری‌ ده‌ده‌نه‌ وته‌بێژی‌ ئه‌نجومه‌نی‌ دادوه‌ری‌"چیتر یاری‌ به‌ ئاگر نه‌كات و خوێ‌ نه‌كاته‌ زامه‌ سه‌خته‌كه‌ی‌ كه‌سوكاری‌ ئه‌نفال"، جه‌ختیش ده‌كه‌نه‌ له‌سه‌ر داواكارییه‌كانیان.
له‌ روونكردنه‌وه‌كه‌دا، كه‌ وێنه‌یه‌كی بۆ خه‌ندان نێردراوه‌، هاتووه‌ :"لێدوانه‌ رۆژنامه‌نووسیه‌كانی‌ چه‌ند ڕۆژی‌ ڕابردووی‌  وته‌بێژی‌ ئه‌نجومه‌نی‌ دادوه‌ری‌ له‌ هه‌رێمی‌ كوردستان گه‌یشتوینه‌ته‌ ئه‌و باوه‌ڕه‌ی‌ كه‌ ئه‌م پیاوه‌ له‌پاڵ بوختانی‌ یاساشكێنی‌ و تلیاكی‌ بووندا بۆ  كه‌سوكاری‌ ئه‌نفالكراوه‌كان ،هه‌میشه‌ ده‌شكۆشێت گومان له‌سه‌ر كه‌یسی‌ ئه‌نفال دروست بكات".
له‌ روونكردنه‌وه‌دا، جه‌ختده‌كرێته‌وه‌ له‌سه‌ر داواكارییه‌كانی‌ پێشوویان، له‌وانه‌ش لابردنی‌ سه‌رۆكی‌ دادگای‌ تاوانه‌كانی‌ كه‌ركوك/ گه‌رمیان و گه‌ڕانه‌وه‌ی‌ دادوه‌ر هاوژین حامد بۆ دادگای‌ كفری‌ و ده‌ستگیركردنی‌ تۆمه‌تبارانی‌ كه‌یسی‌ ئه‌نفال.
ئێمه‌  وه‌ك به‌ره‌ی‌ پێشمه‌رگه‌ و كه‌سوكاری‌ شه‌هیدان وئه‌نفالكراوان وكیمیاباران به‌سه‌رنجدان له‌ لێدوانه‌ رۆژنامه‌نووسیه‌كانی‌ چه‌ند ڕۆژی‌ ڕابردووی‌  وته‌بێژی‌ ئه‌نجومه‌نی‌ دادوه‌ری‌ له‌ هه‌رێمی‌ كوردستان گه‌یشتوینه‌ته‌ ئه‌و باوه‌ڕه‌ی‌ كه‌ ئه‌م پیاوه‌ له‌پاڵ بوختانی‌ یاساشكێنی‌ و تلیاكی‌ بووندا بۆ  كه‌سوكاری‌ ئه‌نفالكراوه‌كان ،هه‌میشه‌ ده‌شكۆشێت گومان له‌سه‌ر كه‌یسی‌ ئه‌نفال دروست بكات و كه‌سوكاری‌ ئه‌نفاكراوه‌كان بخاته‌ قه‌فه‌سی‌ تاوانه‌وه‌ ، له‌سه‌رێكی‌ تریشه‌وه‌ ده‌ڵێت "جاش وموسته‌شاره‌كان ڕاپه‌ڕینی‌ به‌هاری‌ 1991 یان ئه‌نجام داوه‌!"
بۆیه‌ لێره‌وه‌ بۆ دواجار هۆشداری‌ ئه‌ده‌ینه‌ وته‌بێژه‌كه‌ی‌ ئه‌نجومه‌نی‌ دادوه‌ری‌ كه‌ چیتر یاری‌ به‌ ئاگر نه‌كات و خوێ‌ نه‌كاته‌ زامه‌ سه‌خته‌كه‌ی‌ كه‌سوكاری‌ ئه‌نفال و چیتر سه‌نگه‌ریان لێنه‌گرێت ،چونكه‌ ئه‌گه‌ر به‌مجۆره‌ به‌رده‌وام بێت ،ئه‌وا ئێمه‌ له‌به‌ره‌ی‌ جاش وموسته‌شاره‌كاندا حسابی‌ بۆ ده‌كه‌ین .
هاوكات هۆشداریش ئه‌ده‌ینه‌ سه‌رۆكایه‌تی‌ دادگای‌ تێهه‌ڵچوونه‌وه‌ی‌ كه‌ركوك گه‌رمیان كه‌ له‌به‌لاغه‌ دوور و درێژه‌كه‌یدا داوای‌ سزادان و به‌دادگا گه‌یاندنی‌ كه‌س وكاری‌ ئه‌نفالكراوه‌كان ده‌كات ، له‌كاتێكدا ده‌بوو ئه‌م دادگایه‌ به‌ شوێن به‌دادگا گه‌یاندنی‌ جاش وموسته‌شاره‌كانه‌وه‌ بوایه‌ و فه‌رمانی‌ ده‌سگیركردنی‌ بۆ لایه‌نی‌ كه‌مته‌رخه‌م له‌ ده‌سگیركردنی‌ جاش و موسته‌شاره‌كان ده‌ربكردایه‌،هه‌ر لێره‌شدا ده‌بێت سه‌رۆكایه‌تی‌ ئه‌م دادگایه‌ و هه‌موو لایه‌نه‌ په‌یوه‌ندیداره‌كانیش بزانن ، هه‌ر ده‌سبردنێك بۆ كه‌س وكاری‌ ئه‌نفالكراوه‌كان و چالاكان و ڕۆژنامه‌نووسانی‌ هاوسه‌نگه‌ریان به‌زاندنی‌ هه‌موو هێڵه‌سووره‌كانه‌ و ده‌رگای‌ جه‌هه‌ننه‌م له‌و كه‌س ولایه‌نانه‌ ده‌كاته‌وه‌ كه‌ بیری‌ لێده‌كه‌نه‌وه‌ .
هه‌ر له‌م بۆنه‌یه‌شدا جارێكی‌ تر  ته‌ئكید ده‌كه‌ینه‌وه‌ كه‌ هه‌ر هه‌وڵێكی‌ شێواندن و به‌لاڕێدا بردن وچه‌واشه‌كاری‌ له‌ دۆسیه‌ی‌ ئه‌نفالدا و هه‌ر داڵده‌دانێكی‌ تۆمه‌تبارانی‌ ئه‌م كه‌یسه‌ ته‌نیا شه‌رمه‌زاری‌ و رسوایی‌ بۆ ئه‌وانه‌ی‌ ئه‌نجامی‌ ئه‌ده‌ن به‌شوێنه‌وه‌ ده‌بێ‌ و ئێمه‌ش له‌م جموجوڵه‌ به‌رفراوانه‌ مه‌ده‌نیه‌ی‌ ئه‌مجاره‌ماندا چیتر ئه‌م سوكایه‌تی‌ و بێڕێزیانه‌ به‌ كۆستی‌ نه‌ته‌وه‌یی‌ ئه‌نفال و كه‌سوكاری‌ سه‌ربه‌رزی‌ ئه‌نفالكراوه‌كان قبوڵ ناكه‌ین ،هه‌روه‌ك ئه‌م شۆرشه‌ سپیه‌ش تا جێبه‌جێكردنی‌ هه‌موو ئه‌م داواكاریانه‌مان به‌رده‌وام ده‌بێت :
4 .
ئه‌نجومه‌نی‌ دادوه‌ری‌ فه‌رمانی‌ ده‌سگیركردن بۆ ئه‌و لایه‌نه‌ په‌یوه‌ندیدارانه‌ی‌ ده‌سه‌لاَتی‌ جێبه‌جێكردن ده‌ربكات ،كه‌ فه‌رمانی‌ ده‌سگیركردنی‌ تۆمه‌تبارانی‌ كه‌یسی‌ ئه‌نفال جێبه‌جێ‌ ناكه‌ن .
