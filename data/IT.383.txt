لە درێژەی زیادكردنی و فراوانكردنی زیاتری  تایبەتمەندیەكانیدا بە ئامانجی پێگیركردن و لە دەستنەدانی بەكارهێنەرانی، تۆڕی كۆمەلایەتی فەسبووك یاریەك لە ئەپڵیكەیشنی مەسنجەردا بۆ بەكارهێنەرانی ئاشكرا دەكات.
بۆ دەسكردن بە یاریەكە بەكارهێنەر سەراتا دەبێت هاوڕێیەك هەڵبژێرێت لە ماسنجەر و ئیمۆجیەكی تۆپی باسكەی بۆ بنێرێت و پاشان پەنجە لەسەر ئیمۆجیەكە دابگرێت.
بەمەش بۆردی بەسكە و تۆپەكەی دێنە سەرشاشە.
بۆ هەڵدانی تۆپەكە دەبیت تۆپەكە بە ئاراستەی سەرەوەی شاشەكە و بۆ ناو سەبەتەكە بخشێنرێت.
بە تۆماركردنی هەر گۆڵێك بەكارهێنەر هاندەدرێت بە ئیمۆجیەكی لایك و بە سەرنەكەوتنیش هاوخەمی لەگەل دەكرێت بە نیشاندانی ئیمۆجیەكی  خەمبار، وە هەروەها ژمارەی خالی گۆڵەكان لەسەر شاشەی مۆبایلەكە تۆمار دەكرێت و نیشان دەدرێت.
لەگەڵ بەردەوام بوون لە یاریكردن ئاستی یاریەكە بەهێزتر دەبێت ، پاش ١٠ خاڵ بۆردی یاریەكە دەست بە جوڵە دەكات و هەروەها  لە پاش ٢٠ خاڵیش جولەی بۆردەكە خێراتر دەبێت.
