جارا دوێ‌ یه‌، دڤێ‌ نیڤه‌ شه‌ڤێ‌ دا به‌ره‌ڤ مێزا كومبیوته‌ر ل سه‌ر دچیت و فه‌یس بوكێ‌ خوه‌ ڤه‌دكه‌ت.
هێشتا چاڤێن وی خه‌وێ‌ به‌رنه‌داین، هه‌ر زوی به‌ره‌ڤ ته‌ختێ‌ خوه‌ یێ‌ نڤستنێ‌ ڤه‌گه‌ریا ڤه‌ و ده‌ستێ‌ خوه‌ بو سه‌رێ‌ وێ‌ كره‌ بالیفك.
بێهنا پرچا وێ‌ تژی خمخمكێن وی بو، ڤیا ئه‌ڤ شه‌ڤه‌ گه‌له‌ك درێژ بمینیت.
مێزا كومبیوته‌ر ل سه‌ر و حه‌زا ڤه‌كرنا فه‌یس بوكی، چاڤێن وی راكێشانه‌ به‌ر په‌نجه‌رێ‌.
روناهیێن ل سه‌ر جاددان ژبلی مێش و موران، نه‌شێن چ ده‌مێن نیشانكری بده‌نێ‌ و ژبلی نه‌عیمێن ته‌حلێن عه‌سمانی، هیره‌ بایه‌كێ‌ پایزی ڤه‌گه‌رانده‌ سه‌ر ته‌ختی و دیت پرچا وێ‌ بالیفك یا ره‌ش كری.
هێشتا ئه‌ڤ دیمه‌نه‌ ژبه‌ر چاڤێن وی غه‌واره‌ نه‌بوی، خو دبه‌ر دا درێژ كر.
ڤه‌خارنا قورچه‌كا ئاڤێ‌، كێشا به‌ر مێزا كومبیوته‌ر ل سه‌ر و هێشتا چاڤێن خوه‌ ل چه‌ند پوستێن هه‌ڤالێن خوه‌ یێن فه‌یس بوكێ‌ نه‌ چه‌راندین، دوو سێ‌ چپكه‌كا خوه‌ ژ بنێ‌ كوپی ڤه‌ره‌ساندن و ب فنجانێن مه‌مكێن وێ‌ دا شور بونه‌ خارێ‌.
هه‌ر زوی خوه‌ كێشا به‌ر كه‌له‌خێ‌ وی ڤه‌ و تێهنا مێرانیێ‌، ره‌جفكێن سه‌رمایێ‌ ژ بیرێ‌ برن.
روناهیا په‌نجه‌رێ‌، گه‌ف ل تاریاتیا شه‌ڤێ‌ كرن.
به‌ری شه‌ریتا دیمه‌نان بدوماهی بهێت، میلێن سه‌عه‌تێ‌ ل سه‌ر ئێك سیار ببون و دره‌نگ وه‌ختی پێڤه‌ یا دیار بو.
كر و نه‌دكر، پێن وی تاقه‌تا هلگرتنا وی ڤێ‌ نه‌مابون.
به‌ری چاڤێن وی باش ژێك ڤه‌ ببن، ژبلی بالیفكێ‌ ل سه‌ر ته‌ختێ‌ خوه‌ نه‌دیت و هه‌ست ب شه‌رمێ‌ كر.
به‌ری چاڤێن وێ‌ روناهیا په‌نجه‌رێ‌ هه‌مبێز بكه‌ن، چه‌ق چه‌قا ئامانان تژی گوهێن وێ‌ بو.
پێن خوه‌ یێن كێشاینه‌ بن زكێ‌ خوه‌ و بالیفك یا دناڤ ده‌ستێن خوه‌ را شداندی.
هه‌ر زوی خوه‌ ب به‌ر ئێك ڤه‌ ئینا و هێشتا كه‌سێ‌ ده‌رگه‌هـ ل سه‌ر ڤه‌نه‌كری، رازانا خوه‌ راستڤه‌كر.
