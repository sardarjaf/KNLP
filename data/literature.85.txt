به‌یانی له‌جێگه‌كه‌م هه‌ستام ودوای ئه‌وه‌ی ده‌ست وده‌م وچاوم شت وهه‌روه‌ها چه‌ند ڕاهێنان وچالاكییه‌كی وه‌رزشیم به‌جێهێنا،پاشان كوپێك شیرم خوارده‌وه‌.جله‌كانی قوتابخانه‌م له‌به‌ركردوجانتاكه‌م هه‌ڵگرت كه‌پێشترئاماده‌م كردبوو،دایكیشم زه‌رفێكی بچووكی داپێم كه‌خواردنێكی ئاماده‌كراوی تێدابووكه‌ڕۆژانه‌ جۆری ئه‌م خواردنانه‌ ده‌گۆڕا.له‌گه‌ڵیداپاره‌یشی ده‌دامێ‌.
له‌ڕاستیدا ئه‌و خواردنانه‌ی من پێویست بووله‌فرۆشگه‌ بیكڕم ،هه‌مووبه‌یانییه‌ك له‌ناو جانتاكه‌مدا هه‌بوون،هه‌م خاوێن بوو،هه‌م ته‌ندروست بوو،چونكه‌ دایكم به‌ده‌سته‌جوانه‌كانی بۆی ئاماده‌ ده‌كردم.
ڕۆژان هات وچوو،به‌ڵام من هه‌رنه‌شمزانی ئه‌وده‌غیله‌یه‌ چه‌ندی تێدایه‌؟؟هه‌تا ڕۆژێك بیرمكرده‌وه‌ كه‌پێویسته‌ كۆمپیوته‌رێكم هه‌بێت وتواناكانمی پێزیادبكه‌م وبه‌رنامه‌كانی به‌كاربهێنم بۆپاراستنی به‌هره‌ونوسینه‌كانی خۆم،بۆیه‌ باوكم ئاگاداركرد بۆئه‌ومه‌به‌سته‌وئاره‌زووه‌ی كه‌هه‌مه‌.
خه‌رجیمان هه‌بوو…..پێش ئه‌وه‌ی قسه‌كانی ته‌واوبكات،وتم ببوره‌ بابه‌گیان من پاره‌یه‌كم ئاماده‌ كردووه‌ له‌ڕۆژانه‌كه‌م كه‌ماوه‌یه‌كی زۆره‌ پاشه‌كه‌وتی ده‌كه‌م.باوكم وتی:ئه‌ی ئافه‌رین كوڕی شیرینم،منیش پاره‌ی ترت بۆده‌خه‌مه‌سه‌ر،ئامێری پرینته‌ره‌كه‌ت به‌دیاری بۆده‌كڕم،له‌پاداشتی ئه‌وجۆره‌بیركردنه‌وه‌
