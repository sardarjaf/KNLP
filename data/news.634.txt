پاش ئەوەی لە 14/4/1948 لە بەغداد لە مەیدانی سیباع دوای خۆپیشاندانێكی گەورەی قوتابیان بە ئامادەبوونی سەدان رۆشنبیری عێراق و كوردستان یەكێتی گشتی قوتابیانی عێراق دامەزرا هەر لەو ساڵەدا لقی كوردستانی یەكێتیەكەمان كرایەوەو خەبات بەردەوام بوو تاوەكو لە 1/5/ 1970 لقی كوردستانی یەكێتی گشتی قو تابیانی عێراق بڕیاری جیابونەوەی داو یەكێتی گشتی قو تابیانی كوردستانی دامەزراند و بووە مینبەری تەواوی قو تابیان لە ناوەندەكانی خوێندن و بووە قو تابخانەی پێگەیاندتی دەیان و سەدان سیاسەتمەداری گەورە لە كوردستان .
دروستبوونی یەكێتی گشتی قووتابیانی كوردستان، پێداوبیستییەكی هەنوكەیی هەرێمی كوردستان بوو تا رێكحراوێك هەبێت، كە بتوانی دەنگی قو تابیانی ئەم نشتیمانە بگەیەنێتە شوێنی مەبەست، دژ بە ستەمی رژێمی ئەوكاتەی عێراق، هەر بۆیە لە كەمترین ماوەدا و ببێتە خاوەن فراوانترین جەماوەری قووتابیان و گەورەترین فشار دروست بكات و ببێتە ترسێكی گەورە لە بەرانبەر رژێمدا، هەر بۆیە بە بەردەوامی ئەندام و لایەنگرانی دووچاری راوەدونان و بەند كردن و مەرگ هاتونەتەوە، سەرباری ئەوەش خەبات بەردەوامەو ئێستاش یەكێتیەكەمان زەروریەتیكی گرنگی مەیدانی تێكۆشانی مەدەنییانەیە لە هەرێمدا و بەردەوام خەبات دەكات لە پیناو هێنانەدی ئامانجەكانی قووتابیانی كوردستان .
بۆیە لەم رۆژەدا گەرمترین پیرۆزبایی لە قووتابیانی كوردستان دەكەین و بەڵێن دووپات دەكەینەوە دوای تێپەڕبوونی تەمەنێكی زۆر لە خەبات ئێستاش بە هەمان گوڕوتینەوە لە مەیدانی تێكۆشانین .
ئێمە لە یەكێتی گشتی قوتابیانی كوردستان بەرچاومان روونە كە پەروەردەو فێركردن لە كوردستان بە قوناغێكی ئێجگار نالەبار و خراپ تێدەپەڕێت بە شێوەیەك كە لە هەندێك لە شارەكاندا كار گەیشتە ڕاوەستانی پرۆسەی خوێندن وئەم پرۆسەیە لەلایەن حكومەتی هەرێمەوە گرنگیەكی ئەوتۆی پێ نەدراوەو قەیرانەكانی ئەمبوارە قوڵتر بونەتەوە، ئەمە لە لایەك و نەبوونی مۆچە بۆ مامۆستایان و خراپبوونی بار و گوزەرانی قوتابیانیش لە لایەكی ترەوە، ئەمە جیا لە خراپی سیستەمی پەروەردەیی و نەبوونی پێداویستیەكانی فێركردن .
بۆیە ئێمە لە یەكێتی گشتی قو تابیانی كوردستان دەستی ماندووبوونی تەواوی مامۆستایان و فەرمانبەران دەگوشین كە بەبێ موچە و خراپی باروگوزەرانی بژێوی ژیانیان درێژەیان بە پرۆسەی خوێندن داوەو نەیان هیشتووە داهاتووی قو تابیان بكەوێـە ژێر هەڕشەوە، قو تابیانی كوردستانیش دڵنیا دەكەینەوە كە ئێمە لە پێناو داهاتویەكی باشتر و سستمی پێشكەوتووتر بۆ خوێندن لە خەباتكردن بەردەوام دەبین و هەمیشە دەبینە بەربەست لەبەردەم خامۆشكردنی چرای زانست و پەروەردەو فێركردن لە كوردستان .
لێرشەوە داوا لە حكومەتی هەرێمی كوردستان دەكەین كە پەلە بكات لە چارەسەركردنی قەیرانەكان كە راستەوخۆ زیانی زۆر گەورەی بە پرۆسەی پەروەردەو فێركردن گەیاندووەو داهاتووی نەوەی نوێی خستووەتە بەردەم مەترسیەكی گەورەوە، هەردواكەوتنێك لە چارەسەركردنی ئەم ڕەوشە نالەبارە، بەرەو ئایندەیەكی خراپترمان دەبات .
لە كۆتاییدا كە ئێمە بڕوامان وایە ئەم ئەزمونەی هەرێمی كوردستان بۆ بەئەهلی كردنی پرۆسەی پەروەردە و خوێندن، زیانی گەورە بە نەوەی داهاتوو دەگەیەنێت.
