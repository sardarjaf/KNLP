  شانۆی چەوساوەکان ( Theatre of the oppressed ) شوێنێکی هاوبەشە، بۆ کۆکردنەوەی هەموو میتۆدە جیاوازەکان کە ئۆگستۆ بواڵ کاری پێدەکرد.
شانۆی چەوساوەکان ناوە ئینتەرناسیونالییەکەی (T.O ) یە.
کە لە زۆربەی ووڵاتانی دونیا بارەگاو سەنتەری خۆیان هەیە.
سەنتەری (T.O) لە زۆر جۆر میتۆد و فۆرمی شانۆی هەمەجۆر پێکهاتووە.
وەک شانۆی پەیکەر، شانۆی ڕۆژنامە، شانۆی نەبینراو، شانۆی وێنەیی چیرۆک، شانۆی ئەفسانە وشانۆی سەکۆ.
دەشتوانرێت هەموو ئەم فۆرمی شانۆ جیاوازانە بەکاربهێنرێت بەڵام هەربەشەو بەجیا، بۆ خۆی و لە پانتایەکی جیاوازدا.
2ـ  شانۆی چەوساوەکان سیستمێکی مەشق، گەمە و تەکنیکە، کە بەندە لەسەر بوونیادی شانۆ، بۆ ئەوەی هاوکاری ژن و پیاوان بکات.
پەرە بەو شتانە بدەن کە لە ناخیاندایەو پێشتر لێان زوەتکراوە یاخود وونبووە.
4 ـ شانۆ وەک مەشقێکی راستەوخۆ لە هەمان جێگادا بۆ ئەکتەر و بینەر پێناسە دەکرێت، هەموو مرۆڤێک ئەو توانایەی هەیە کە دۆخێک بەچاو ببینێت و خۆشی لەو دۆخەدا ببینێتەوە.
6 ـ هەموو مرۆڤێک توانای نواندنی هەیە بۆ ئەوەی لە ژیاندا بمێنێتەوە.
پێویستە رۆڵمان هەبێت و کاربکەین و چاودێری دەرنجامی کارەکانمان بکەین و کاریگەریمان بەسەر دەورەبەرەوە هەبێت.
کە مرۆڤ بیت و هاوهەستی مرۆڤانەت هەبێت بۆ ئەوەی ببێت بە شانۆکار.
هەر تاکێک توانی رۆڵبینین و چاودێریکردنی هەبێت ئەوە سوبجەکتیڤی شانۆیە .
7 ـ کاتێک کەسێک خۆی قەتیس دەکات تەنها لە سەرنجدانی کەل و پەل، کەسەکان یان شوێن نەک پەرچەکرداری هەبێت.
ئەوا ئەو کات توانای خۆی سنوردار دەکات لەوەی و پێویستە  رۆڵ بگێرێت.
لە کاتی بینیندا هێزو پێویستی پەرچەکردار بوون دەگوازێتەوە بۆ ئەو شوێنە ( پانتایی شانۆکە).
کەسەکان و کەل و پەلەکان پانتایەک بەرووداوەکان دروست دەکەن.
دروستکردنی شوێنە لە شوێندا ، پانتاییەکی جوانکاری، ئەوە ئۆبجەکتیڤی شانۆیە.
9 ـ شانۆی چەوساوەکان ئامرازێکی ئیستاتیکی (جوانکاری) بۆ ئێمە پێشکەش دەکات.
کە شیکاری رابردوو لەو پەیوەندیانەی کە لە ئێستادا هەن بکەین.
لە ئێستادا داهاتوو دەدۆزینەوە بێ ئەوەی چاوەروانی داهاتوو بین کە ڕووبدات.
(خوڵقاندنی داهاتوو لە لایەن خۆیانەوە، نەک دانیشن و چاوەرێ بکەن بزانن داهاتوو چی بۆ هەڵگرتوون)
(T.O  )هاوکاری مرۆڤەکان دەکات بۆ پێدانەوەی ئەو زمانەی کە پێشتر مرۆڤەکان پێشتر هەیانبووە دەسەڵاتیان بەسەردا شکاوە.
لەرێگەی شانۆوە خۆمان فێربکەین لە کۆمەڵگادا بژین،  خۆمان فێر بکەین کە بیر بکەینەوە، خۆمان فێر بکەین کە شت بناسین..  بەهۆی ناسینەوە لە ڕێگای بیرکردنەوەوە خۆمان بیر بکەینەوە.
بەهۆی کردارمانەوە  کە چۆن لە ژیانی رۆژانەدا دەورمان هەبێت.
شانۆی چەوساوەکان را‌هێنانێکە بۆ بەردەم ژیانی راستەقینە ( بەشێکە لە دەرخستنی ژیانی راستەقینە، و گێرانەوەی جیهانی راستەقینەیە)
10 ـ ستەم دیدەو چەوساوەکان، ئەو تاکانەن یان ئەو گروپانەن کە لە ڕووی کۆمەڵایەتی، سیاسی، کلتوری، ئابوری.
رەگەزی یان سێکسیەوە مافیان لێ زەوت کراوە، یان پشتگوێ دەخرێن و ئەو مافەیان پێنادرێت کە دیالۆگی لەسەر بکەن، یان  بێ هێز دەکرێن لەوەی پەیرەوی ئەو مافانەیان بکەن.
11 ـ دیالۆگ بەوە پێناسە دەکرێت کە مرۆڤەکان چ وەک تاک یان بە کۆمەڵ بە شیوەیەکی ئازادانە لەگەڵ کەسانی تردا بیر ئاڵوگۆر بکەن.
چ وەک تاک یان بە کۆمەڵ بەیەکسانی لە کۆمەڵگای مرۆیدا  بەشداری پێبکەن بەشێوەیەک رێز لە جیاوازیەکان بگریت و ڕێز لە جیاوازیەکانی تۆش بگیرێت.
12 ـ  شانۆی چەوساوەکان لە سەر ئەو پرنسیپە دامەزراوە کە پەیوەندی مرۆڤەکان و سروشت دیالەکتیکی بێت.
کە ناوەرۆکەکەی دیالۆگ بێت لە نێوان ژن و پیاو، رەگەزەکان، نەتەوەکان، و دەوڵەتەکان.
دیالۆگ پێویستە رۆژەڤی بێت  بەرجەستەبکرێت واتە بەکاربهێنرێت و لە ئێستادا رووبدات.
لەراستیدا هەموو دیالۆگەکان ئەو مەیلەیان هەیە ببن بە مەنەلۆگ.
ئەوە وایکرد کە شانۆی چەوساوەکان لەدایک بێت.
پرنسیپی سەرەکی شانۆی چەوساوەکان گەرانەوەی دیالۆگە لە نێوان مرۆڤەکان.
13 ـ شانۆی چەوساوەکان بزوتنەوەیەکی جیهانی بێ توندو تیژیە، بە جوڵەی ئیستاتیکی و جوانکاری.
کۆشش بۆ یەکسانی و ئازادی دەکات، نەک سستی و ناچالاکی.
14 ـ شانۆی چەوساوەکان لە هەوڵی ئەوەدایە کە خەڵکی لە مەسەلە مرۆڤایەتیەکاندا چالاک، سەرقاڵ و ئەکتیڤیان بکات، ئەمەش لە ڕێگای تەقەلاو کاری هاوبەشەوە.
لە رێگای چەوساوەکان خۆیان ڕا گوزارشتی پێدەکرێت.
شانۆی چەوساوەکان ئەو هەل و مەرجە دەرەخسێنێت، کە توانای هەبێت لە ئەندێشەی شانۆدا رۆڵ ببینێت و کرداری هەبێت، بۆ ئەوەی مرۆڤەکان ببنە سوبجەکت و پاڵەوانی سەرەکی و کەسی یەکەم لە ژیانی خۆیاندا.
باس لەو بابەتانە بکات لە لە ژیانی خۆیدا روویداوە.
15 ـ شانۆی چەوساوەکان، نە ئایدۆلۆژیایەو نە پارتێکی سیاسی، نە ئەقاعیدی (دۆگمایی) نە دەمارگیری، بەڵکو رێز بۆ هەموو کلتورەکان دادەنێت.
میتۆدێکە بۆ لێکۆلینەوە و ئامرازێکە بۆ گەشەپێدان و زیاتر دڵخۆشکردنی کۆمەڵگاکان.
بەسروشتی مرۆڤ دۆستی و دیموکراتیانەی ئەم میتۆدە لە گشت بوارەکانی کۆمەڵایەتی، خوێندن، کارکردن، تەندروستی، نەهێشتنی نەخوێندەواری، سیکۆتراپی و هتد بەشێوەیەکی بەربڵاو بەکار هاتووە.
هاوکات لەگەڵ پرنسیپی ئەو جارنامەیەدا.
(T.O) چەندەها پرۆژەی جیاوازی هەیە بۆ تیشک خستنە سەر سروشت و بواری بەکارهێنانی ئەم بنەمایە.
16 ـ  شانۆی چەوساوەکان نزیکەی لە نیوەی زیاتری ووڵاتانی گۆی زەوی بەکاردێت، وەک ئامرازێک بۆ کەشفکردن و خۆدۆزینەوەی خود و ئەوانی تر.
میتۆدێکە، بە ئاشکرا گوزارشت لە حەزەکانمان و ئاواتەکانمان دەکات.
ئامرازێکە بۆ گۆڕینی سەرچاوەی ئەو رەوشەی ئازار و دڵتەنگی بەرهەم دەهێنێت.
بەهێزکردنی ئەو بەشەی کە ئاشتی، ئازادی دەهێنێتە کایەوە، لەگەڵ ڕێزگرتنی جیاوازی تاکەکان و گروپەکان لەکۆمەڵگەدا .
لەگەڵیشیدا هەمووان بۆ خوڵقاندنی دیالۆگ لەنێوانیاندا مل کەچ بن.
لەکۆتایدا کەرەستەیەکە بۆ گەیشتن بە عەدالەتی کۆمەلایەتی و ئابوری، کەوا بنچینەیەکە بۆ دیموکراتیەتێکی رەسەن.
خوڵاسە ئامانجێ شانۆی چەوساوەکان گەشەپێدانە بە بنەما سەرەتەییەکانی مافی مرۆڤ.
17 ـ (ITO) ڕێکخراوی ئای تی ئۆ، تەنسیقی  زیاتری گەشەکردنی شانۆی چەوساوەکان لە هەموو جیهاندا دەکات، بە پێی بنەماو ئامانجەکانی کە جاڕی بۆ دراوە.
18 ـ ئای تی ئۆ، کار دەکات بۆ پەیوەندی بەیەکەوە بەستنی هەموو ئەو لایەنانەی کە بە شانۆی چەوساوەکان کاردەکەن و جێبەجێی دەکەن، لە رێی تۆرێکی جیهانیەوە، بۆ گۆرینەوەی زانیاری و بەرەو پێشچونی ئەو میتۆدە بەهاوکاری مەشق پێکردن، رابەری کردن و زیادکردنی تەکنیکەکان لەرێی داهێنانی پرۆژەکانەوە لەسەر ئاستی نێودەوڵەتی.
لەرێی  ووروژاندنی  بەرەوپێشبردنی بنکە  لۆکاڵیەکان و خۆماڵیەکانی شانۆی چەوساوەکان .
ئەویش بە  بەهێزکردن، هاوکاری وخوڵقاندن و هەل و مەرجی کارکردنی سەنتەرەکانی شانۆی چەوساوەکان، کە لەگەڵ ئەواندا بە پراکتیکی کار دەکەن، بۆ ئەوەی کە کۆبوونەوەی نێودەوڵەتی لە ڕێی ئینتەرنێتەوە ئەنجام بدرێت.
19 ـ ئای تی ئۆ، هەروەک بنەماو ئامانجەکانی خەسڵەتێکی مرۆیی و دیموکراتی هەیە.
ئای تی ئۆ، هاوکاری هەر رێکخراوێک دەکات کە لە ژێر سایەی ئەو بنەمایانەدا کار بکات.
