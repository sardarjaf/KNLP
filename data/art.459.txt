ڕۆبەرت کریلی شاعیر و نووسەری ئەمریکیی لە بیست و یەکی ئایاری ساڵی ١٩٢٦ لە شاری ئارلنگتن لە ویلایەتی ماساچەساتس لە ئەمریکا لە دایک بووە.
ساڵی ١٩٤٣ دەچێتە زانکۆی هارڤەرد دواتر واز لە خوێندن دێنێ و پەیوەندی دەکات بە هێزەکانی ئەمریکاوە لە بۆرما.
ساڵی ١٩٤٦ دەگەڕێتەوە زانکۆ، پاشان بڕوانامەی بەکالۆریۆس لە ساڵی ١٩٥٥ لە زانکۆی بلاک ماونتێن بەدەست دێنێت.
دواتر دەست دەکات بە وانە وتنەوە و لەو ماوەیە دەچێتە سانفرانسیسکۆ و جاک کیراوک و ئالن گینسبێرگ و جاکسن پۆڵۆک دەناسێ.
ساڵی ١٩٥١ بۆ ١٩٥٥ ڕۆبەرت بە دنەی هاوسەرەکەی و  هاوڕێکانی دەچێتە دوورگەی مالۆرکای ئیسپانیا و لەوی نێشتەجێ دەبێ.
ڕۆبەرت بەشێکی زۆری بەرهەمەکانی لەم دوورگەیە نووسیوە.
لە ساڵی ١٩٦٠ بروانامەی ماستەر لە زانکۆی نیو مەکسیکۆ وەردەگرێ.
ساڵی ١٩٦٣ لە فیستیڤاڵی شیعریی لە شاری ڤانکۆڤەر و ساڵی ١٩٦٥ لە کۆنفرانسی شیعریی بێرکلی شیعر دەخوێنێتەوە.
ساڵی ١٩٦٧ لە بەشی ئینگلیزیی لە زانکۆی بەفەڵۆ وانە دەڵێتەوە تا ساڵی ٢٠٠٢ ، وانە دەڵێتەوە.
ڕۆبەرت نزیک بە شەست کتێبی نووسیوە و چاپ و بڵاو کردۆتەوە.
ساڵی ٢٠٠٥ بۆ هەمیشە چاو لێک دەنێ و ماڵئاوایی لە جیهانی نووسین دەکات.
