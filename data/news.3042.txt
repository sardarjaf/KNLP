لە ئیسپانیا بارهەڵگرێك دەیان كەسی كرد بە قوربانی و داعشیش بەرپرسیارێتی خۆی لە ئەنجامدانی هێرشەكە دەربڕی.
پۆلیسی ئیسپانیا رایگەیاند لە شەقامی لیس رامبلا لە ناوەراستی بەرشەلۆنە بارهەڵگرێك ژمارەیەك كەسی كرد بەژێرەوە و لە ئەنجامدا 13 گیانیان لە دەستدا و زیاتر لە 80ی تریش برینداربوون .پۆلیسی ئیسپانیا ئاماژەی بەوەشكردووە هێزەكانیان دەستبەجێ گەیشتونەتە شوێنی رووداوەكە و لە ئێستادا لێكۆڵینەوە لە هۆكاری رووداوەكە بەردەوامە و وەك گرتنەبەری رێكارێكی ئەمنی داوایان لە دەسەڵاتدارانی شارەكە كردووە شوێنە گشتییەكانی ناوچەكە بۆ ماوەیەكی كاتی دابخرێت.
چەند سەرچاوەیەكی تریش ئاماژەیان بەوەكردووە بەگوێرەی وتەی چەند شایەتحاڵێك هێرشبەرەكە لە یەكێك لە یانەكانی ئەو ناوچەیە خۆی حەشارداوە و پۆلیسی بەرشەلۆنەش گومانلێكراوێكی بە تۆمەتی بەشداری كردن لە هێرشەكەدا دەستگیركردووە بەبێ ئەوەی ناوی ئاشكرابكرێت،پۆلیسی بەرشەلۆنە ئاماژەی بەوەشكردووە: كە یەكێك لە ئەنجامدەرانی هێرشەكەی ئەو شارە لە لایەن هێزەكانیانەوە كوژراوە.
لە لایەكی ترەوە دوای هێرشی بارهەڵگرەكە، سەرچاوەكانی هەواڵی كەتەلۆنیا ئاماژەیان بە هێرشی دوو چەكدار كردووە لە ناو یەكێك لە خواردنگەكانی ئەو ناوچەیە.
ئاماژە بەوەشكراوە: ئەو دوو چەكدارە لە ئێستادا لە لایەن پۆلیسەوە گەمارۆدراون.
هەروەها بە چەند سەعاتێكیش دوای هێرشەكە داعش بەرپرسیارێتی خۆی لە ئەنجامدانی هێرشەكە دەربری
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
