(رۆڤار) ی ته‌مه‌ن 25 سال له‌ ده‌ره‌وه‌یه‌و ئینجانه‌یه‌کی گوڵی به‌ده‌سته‌وه‌یه‌و که‌ چه‌ند گوڵێکی مۆری زۆر جوانی پێوه‌یه‌و به‌هه‌ردوو ده‌ستی گرتوویه‌تی زۆر به‌ ئاگادارییه‌وه‌ هه‌نگاو ده‌نێت وده‌ڕوات به‌ره‌و ماڵی کاوه‌ی هاورێی،   تا ده‌گاته‌ به‌رده‌م ده‌رگاکه‌یان و له‌ده‌رگا ده‌دات.
(کاوه‌) ی ته‌مه‌ن 27 ساڵان له‌گه‌ڵ رۆڤاری  هاوڕێیدا له‌ژووری دانیشتن  دانیشتوون وئینجانه‌ گوڵکه‌ی به‌ده‌ست رۆڤاره‌وه‌ بوو له‌سه‌ر مێزی به‌رده‌میان دانراوه‌و گفتوگۆ ده‌که‌ن.
ژووری دانیشتنه‌   ( فۆنس ) ی ته‌مه‌ن 80 ساڵ که‌سه‌روسیمایه‌کی  زۆر خۆشه‌ویست و میهره‌بانی هه‌یه‌ سه‌رقاڵی تاقی کردنه‌وه‌ی کۆمه‌ڵی سیدی مۆسیقایه‌ ، گوێیان لێده‌گرێ وده‌ریان ده‌کات تا ئه‌و کاته‌ی له‌سه‌ریه‌کێکیان ده‌وه‌ستێت،  دیاره‌ سه‌رنجی ڕاده‌کێشێ .. له‌م کاته‌دا( ترێس ) ی  خێزانی که‌ته‌مه‌نی 78 ساڵه‌ خۆی ده‌کات به‌ژووردا و سینییه‌کی به‌ده‌سته‌وه‌یه‌ که‌ په‌رداخێك ئاو چه‌ند ده‌نكه‌ حه‌بێكی له‌سه‌ره‌ .....
ژووری نووستنه‌.
فۆنس له‌سه‌ر جێگه‌که‌ی  پاڵ که‌وتووه‌ ده‌مووچاوی به‌ته‌واوی لاواز بووه‌و نه‌خۆشی پێوه‌ دیاره‌ ... له‌به‌رامبه‌ریشیدا رۆڤار له‌سه‌ر کورسه‌یه‌ك دانیشتووه‌.
کاوه‌ زۆر به‌ نه‌رم ونیانی ڕێزو خۆشه‌ویستییه‌وه‌ ده‌ست ده‌بات بۆ ئینجانه‌که‌ی سه‌ر مێزه‌که‌و هه‌ڵیده‌گرێ و سه‌یری ده‌کات .
