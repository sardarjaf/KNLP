 نوێنەرانی رێكخراوی ئۆپیك رایدەگەیەنن، دەربڕینی ئامادەیی لەلایەن روسیاوە بۆ گفتوگۆكردن لەسەر هەمواركردنەوەی رێككەوتنی كەمكردنەوەی ئاستی بەرهەمهێنانی نەوت، هەواڵێكی دڵخۆشكەرە بۆ ئەوەی بەرهەمهێنانی نەوت بەڕێژەیەكی زیاتر كەمبكرێتەوە.
دوای ئەوەی وەزارەتی وزەی روسیا ئامادەیی وڵاتەكەی دەربڕی، بۆ گفتوگۆكردن لەسەر هەر پێشنیارێك كە تایبەت بێت بە هەمواركردنەوەی رێككەوتنەكەی ئۆپیك، نوێنەرانی وڵاتانی بەرهەمهێنی نەوت لە رێكخراوی ئۆپیك، پێیانوایە ئەم هەڵوێستەی روسیا پاڵپشتیەكی گرنگە بۆ ئەوەی، ئەگەر پێویستی كرد ئاستی بەرهەمهێنانی نەوت زیاتر كەمبكرێتەوە.
ئاژانسی رۆیتەرز لەزاری چەند نوێنەرێكی رێكخراوی ئۆپیكەوە رایگەیاندوە، تاوەكو ئێستا هیچ گفتوگۆیەك نەكراوە سەبارەت بە كەمكردنەوەی زیاتری ئاستی بەرهەمهێنانی نەوت، بەڵام هەڵوێستی روسیا ئاماژەیەكی دڵخۆشكەرە بۆ ئەوەی بڕیارێكی لەو جۆرە بدرێت.
هاوكات بڕیارە رۆژی 24ی ئەم مانگە، وەزیرانی نەوتی 5 وڵات كە چاودێری جێبەجێكردنی رێككەوتنەكەی ئۆپیك دەكەن لە روسیا كۆببنەوە، بەمەبەستی خستنەڕووی چەند پێشنیارێكی نوێ بۆ ئەوەی لە كۆبونەوەی داهاتووی رێكخراوی ئۆپیك‌و بەرهەمهێنەرانی دەرەوەی ئەو رێكخراوە، كە بڕیارە لەمانگی تیشرینی دووەمی ئەمساڵدا ئەنجام بدرێت، گفتوگۆیان لەسەر بكرێت، یەكێك لەو پێشنیارانەش كەمكردنەوەی زیاتر بەرهەمهێنانی نەوت دەبێت.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
