مارگوت فالستروم وەزیری دەرەوەی سوید لە كۆبووەنەوەیەكدا لەگەڵ وەزیری دەرەوەی عێراق ئیبراهیم جەعفەری، رایدەگەیەنێ، کە وڵاتەکەی پشتیوانی عێراق دەکات لە ڕوبەڕوبوونەوە تێرۆیستانی داعشدا و ئاشکراشی کرد کە ١٢ ملیۆن دۆلار بۆ ھاوکاریکردنی ئاوارەکانی وڵاتی عێراق تەرخان دەکەن و بەردەوامیشن لەگەڵ ڕێکخراوی نەتەوە یەکگرتووەکان بۆ ھاوکاریکردنی ئاوارەکانی ئەو وڵاتە.
ئیبراهیم جەعفەری وەزیری دەرەوەی عێراق ئاماژەی دا بەوەی کە ھێزە ئەمنییەکانی وڵاتەکە پێشڕەوی بەرچاویان کردووە لە دژی تێرۆریستان و بەوەش ئاوارەکان دەتوانن دوای پاککردنەوەی ناوچەکانیان بگەڕێنەوە سەر زێدی خۆیان.
