عه‌لی‌ كه‌ریم كه‌ كه‌ له‌ زنجیره‌ درامای‌ باب ئه‌لحاره‌ به‌ كه‌سێتی‌ عه‌قید ئه‌بو نار ناسراوه‌، راستی‌ هه‌واڵی‌ كۆچكردنی‌ بۆ وڵاتانی‌ ئه‌وروپا ئاشكرا ده‌كات و ده‌ڵێت: "هیچ كات ئاماد نییه‌ سوریا جێبهێڵێت".
له‌ماوه‌ی‌ رابردوودا  تۆڕه‌ كۆمه‌ڵایه‌تییه‌كانی‌ سوریا وێنه‌یه‌كی‌ عه‌لی‌ كه‌ریمی‌ هونه‌رمه‌ندی‌ سوریان بڵاوكرده‌وه‌ و ئاماژه‌یان به‌وه‌كرد كه‌ ئه‌و هونه‌مه‌نده‌ نۆی‌ ئه‌م مانگه‌ گه‌یشتووه‌ته‌ شاری‌ ئزمیری‌ توركیا و خۆی‌ ئاماده‌ ده‌كات بۆ چوون بۆ ئه‌ڵمانیا.
عه‌لی‌ كه‌ریم ده‌ڵێت: "بۆ ئه‌وه‌ رووی‌ له‌ توركیا كردووه‌ تا رێگه‌یه‌ك بدۆزێته‌وه‌ تا له‌ڕێیه‌وه‌ كچه‌كه‌ی‌ ره‌وانه‌ی‌ وڵاتی‌ ئه‌ڵمانیا بكات بۆ لای‌ براكه‌ی‌ كه‌ له‌وێ نیشته‌جێیه‌".
كه‌ریم وتیشی‌: "كاتێك چووه‌ته‌ قاوه‌خانه‌یه‌ك له‌ شاری‌ ئیزمیر كه‌سێك هاتووه‌ بۆ لایی‌ و داوای‌ لێكردووه‌ وێنه‌ی‌ له‌گه‌ڵدا بگرێت ئه‌میش ره‌زامه‌ندی‌ نیشانداوه‌، به‌ڵام دوای‌ بڵاوبوونه‌وه‌ی‌ وێنه‌كه‌ی و ده‌نگۆی‌ هه‌ڵاتنی‌ له‌ سوریا، بۆی‌ ده‌ركه‌وتووه‌ ئه‌و كه‌سه‌ قاچاخچی‌ بووه‌ و وێنه‌كه‌ی‌ له‌گه‌ڵ ئه‌و هونه‌رمه‌نده‌ قۆستووه‌ته‌وه‌ بۆ ئه‌وه‌ی‌ لای‌ كۆچبه‌رانی‌ سوری‌ متمانه‌ په‌یدابكات و وای‌ نیشان بدات كه‌ هونه‌رمه‌ندانی‌ سوریاش مامه‌ڵه‌ی‌ له‌گه‌ڵدا ده‌كه‌ن".
ئه‌و هونه‌رمه‌نده‌ سوریه‌ وتیشی‌: "وێڕای‌ ئه‌وه‌ی‌ چه‌ند جارێك ماڵه‌كه‌ی‌ له‌ دیمه‌شق رووبه‌ڕووی‌ هێرشی‌ موشه‌كی‌ بووه‌ته‌وه‌، به‌ڵام ئاماده‌ نییه‌ به‌و ته‌مه‌نه‌وه‌ سوریا جێبهێڵێت".
عه‌لی‌ كه‌ریم كه‌ به‌ كاره‌ ته‌له‌فزیۆنییه‌كانی‌ وه‌ك (ئه‌هل ئه‌لڕایه‌ و تاحون ئه‌لشه‌ڕ و باب ئه‌لحاره‌) ناوبانگی‌ ده‌ركردووه‌ له‌ ساڵی‌ 1949 له‌ گه‌ڕه‌كی‌ ئه‌لجوره‌ له‌ دیمه‌شقی‌ پایته‌خت له‌دایكبووه‌، جیاواز له‌ هونه‌مه‌ندانی‌ تری‌ سوری تائێستا عه‌قید ئه‌بو نار هه‌ڵوێستی‌ خۆی‌ له‌به‌رانبه‌ر رووداوه‌كانی‌ سوریا ئاشكرا نه‌كردووه‌.
