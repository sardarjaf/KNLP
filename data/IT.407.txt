وەک ئاشکرايە تۆڕی کۆمەڵايەتی فەيسبوک بەرنامەی تايبەتی بۆ مۆبايلە زيرەکەکان هەيە و لەو رێگەيەوە بەکارهێنەرانی دەتوانن بچنە تۆڕەکەيانەوە.
چاتکردن و ئەنجامدانی پەيوەندييەکان بەشێکی گرنگی فەيسبوکەو بۆ ئەو مەبەستەش مەسنجەريان خستۆتە بەردەست بەکارهێنەرانيان تا ئەو پەيوەندييەی دەيانەوێت ئەنجامی بدەن.
لە ئێستاشدا بەشێوەيەکی فەرمی فەيسبوک توانی مەسنجەرەکەيان نوێبکەنەوەو بيخەنە بەردەست بەکارهێنەرانی سيستمی ئەندرۆيد، راشيانگەياند لەماوەيەکی نزيکدا بۆ بەکارهێنەرانی سيستمی ئای ئۆ ئێسيش کارا دەکەن و دەينێرن بۆ ئاپ ستۆر.
لەم نوێکردنەوە نوێيەياندا رەنگی توڵبارەکەی سەرەوە گۆڕدراوە بۆ شين هەروەها بازنەيەک لەبەشی خوارەوەدا دروست بوو کە نيشانەيەکی کۆکردنەوەی لەسەرە، کاتێک کليک بکەی لەسەر سێ هەڵبژاردنت دەداتێ ئەوانيش (گەڕان ، نامە ناردن ، تەلەفۆن کردن)ن.
وەک ئاماژەی پێدراوە ئەم نوێکردنەوەيە تەنيا بۆ سيستمی ئەندرۆيدە، بەکارهێنەران دەتوانن لە رێگەی بازاڕی گوگل پلەی ـيەوە مەسنجەرەکانيان نوێبکنەوە.
