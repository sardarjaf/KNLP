    ماکس ڕاینهارت لە بارەى هونەرى شانۆوه‌ لە ساڵى 1928 دا دەڵێت : هونەرى شانۆ کۆنترین و شکۆدارترین هونەرە کە ڕاستەوخۆیە لە کۆکردنەوە و ئاوێتەکردنى هەموو بەشەکانى ترى هونەر ، بە بڕواى هەندێ کەس ، ڕەنگە ئەم ووتەیە جۆرە زیادەڕەوییەکى تێدابێ ، بەڵام شانۆ دەنگدانەوەیەک بوو کە لە ماوەى سەدان ساڵى تەمەنیدا ، ئیلهام بەخش و کاریگەرى بەسەر هەموو هونەرەکانى ترەوە هەبووە ، هەر بۆیە شانۆ واى لە ڤۆڵتێرا کرد کە بڵێ،  شانۆ بەنرخترین و بەکەڵکترین دۆزینەوەى مرۆڤە.
ئەگەر شانۆ هێندە مەزن بێت ، ئەى دونیا چۆن دەبوو ئەگەر مرۆڤایەتى شانۆى دانەهێنابایە ، تۆ بڵێى دونیا وەک شێوەى ئێستا دەبوو ؟!
ئایا هەموومان هاوڕاین لەسەر پێناسەیه‌ک بۆ هونەرى شانۆ ؟ کاتێک من لێرەدا دەمەوێت قسە لەسەر هونەرى ئەکتەر بکەم , دەوتوانم خۆم بپارێزم لەوەى کە باسى شانۆ نەکەم ؟
