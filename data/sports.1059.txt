 یانەی بوروسیا دۆرتمۆندی ئەڵمانی رایگەیاند: گۆنزالۆ كاسترۆی یاریزانی هیڵی ناوەراست بەهۆی پێكانەوە لەپاژنەی پێی بۆ چەند هەفتەیەك دووردەكەوێتەوە، یانەكە ئەوەی روونكردەوە: كاسترۆ لەكاتی یاری نێوان دۆرتمۆند و بایەر لیڤەركوزن كە بەیەكسان بوون و بەگۆڵێك كۆتایی هات لەپاژنەی پێی توشی پێكان بوو و بۆ چەند هەفتەیەك لەیاریگاكان دووردەكەوێتەوە، لەلایەكی ترەوە ماكسیملیان فیلیپیش لەهەمان یاریدا و لەئەژنۆی توشی پێكان بوو و یانە ئەڵمانیەكە ئاشكرایكرد: ئەمرۆ پشكنینی پزیشكی تەواوی بۆ ئەنجام دەدرێت تا قەبارەی پێكانەكە و ماوەی دووركەوتنەوەی رابگەیەنن، جێی باسكردنە: یانەی بوروسیا دۆرتمۆند سەرەتایەتی بەهێزی لەم وەرزە تۆماركرد و توانی بۆ چەند هەفتەیەك پێشەنگی ریزبەندی بۆندس لیگا بگرێت، بەڵام دوای ئەنجامدانی 7 یاری بەدوای یەك و بەبێ تۆماركردنی بردنەوە پاشەكشەی كرد و لەئێستادا لەپلەی شەشەمی ریزبەندی خولەكە دەبینرێت و سبەینێش لەدوا جەولەی قۆناغی كۆمەڵەكانی خولی یانە پاڵەوانەكانی ئەوروپا دەبێتە میوانی یانەی ریاڵ مەدریدی ئیسپانی.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
