سەركونسوڵی كۆماری ئیسلامی ئێران لەهەولێر، پڕۆسەی‌ راكێشانی‌ هێڵی‌ شەمەندۆفێر‌ بۆ هەرێمی‌ كوردستان لەگەڵ وەزارەتی‌ گواستنەوەی‌ هەرێم تاووتوێ‌ دەكات.
بەپێی راگەیەنراوێكی‌ وەزارەتی‌ گواستنەوە گەیاندنی حكومەتی هەرێمی كوردستان، لەكۆبوونەوەیەكی‌ نێوان مەولود موراد وەزیری گواستنەوە و مورتەزا عەبادی سەركونسوڵی كۆماری ئیسلامی ئێران لەهەولێر تاووتوێی پڕۆژەی دابینكردنی هێڵی شەمەندۆفێر لە نێوان ئێران و هەرێمی كوردستان كراوە، ئەوەش لەپێناو بەرژەوەندی نێوان هەردوولا بۆ گواستنەوەی وزەو سوتەمەنیەكان و كەلوپەلی بازرگانی و گەشتیاران .
لە بەرامبەریشدا وەزیری گواستنەوەو گەیاندن رایگەیاندوە: هەرێمی كوردستان پێویستی بەهێڵی شەمەندۆفێرە و ئامادەیی وەزارەتەكەشی بۆ ئەو پرۆژەیە دەربڕیووە، بەمەرجێك لەباشترین‌و خێراترین دەروازەی سنووری نێوان هەردوولاو لەخزمەتی هاوڵاتیاندا بێت.
بەپێی پرۆژەكەش، هێڵی شەمەندۆفێر لە كۆماری ئیسلامی ئێرانەوە بۆ هەرێمی كوردستان هەریەكە لەشارەكانی سلێمانی و هەولێرو دهۆك بەیەك دەبەستێتەوە.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
