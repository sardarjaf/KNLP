رێكخراوی نەتەوە یەكگرتووەكان ئاشكرای دەكات، لەماوەی پێنج مانگدا زیاتر لە سەد هەزار كەس روویان لە وڵاتانی ئەورووپا كردووە، بەشێكی زۆریشیان لەڕێی ئاوی دەریای ناوەڕاستەوە رۆیشتوون.
لەراگەیاندراوێكدا رێكخراوی نەتەوە یەكگرتووەكان ئاشكرای كردووە، بەهۆی نالەباری بارودۆخی ئەمنی و توندوتیژی لەناوچەكانیان، لەماوەی پێنج مانگی رابردوودا، سەد هەزار كۆچبەری ناوچە نا ئارامەكانی جیهان روویان لەوڵاتانی ئەوروپا كردووە.
لەڕاگەیەندراوەكەدا هاتووە، زۆربەی ئەو كەسانە بەڕەگەز هاووڵاتی ئەفریقیای باشوورن و لەنێوانیشیاندا ژمارەیەكی زۆری ئافرەت و منداڵ هەن، بەشی زۆرشیان لەڕێگای ئاوی دەریای ناوەڕستەوەو لەنزیك یۆنان و ئیتاڵیا خۆیان گەیاندۆتە وڵاتانی ئەوروپا.
هاوكات رێكخراوی نێودەوڵەتی كۆچبەران رایگەیاندوە، لە سەرەتای ئەمساڵەوە تا كۆتایی مانگی پێنج، پەنابەران بەڕێژەییەكی زۆر روویان لە ئەوروپا كردووە، هەر دوو وڵاتی ئیتاڵیاو یۆنانیش زۆرترین ژمارەی كۆچبەریان وەرگرتوە.
رێكخراوی كۆچی نێودەوڵەتی ئاماژەی بەوەشكردوە، بە بەراورد بەساڵی دوو هەزارو چواردە، رێژەی كۆچبەران روو لەزیادبوونە، بەتایبەت هێشتا لەسەرەتاكانی ساڵی 2015 داین.
