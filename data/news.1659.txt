 بەگوێرەی زانیارییەكان لەسنووری زانكۆو پەیمانگاكانی دهۆك و زاخۆ، لەبری وەرگرتنی (100) هەزار دینار لەخوێندكارانی بەشە ناوخۆییەكان، تەنها بڕی (50) هەزار دینار وەرگیراوە.
زۆزان سادق ئەندامی لیژی پەروەردەو خوێندنی باڵا لەپەرلەمانی كوردستان، بە SNNی راگەیاند: ساڵی رابردوو زانكۆی دهۆك لەبری ئەوەی (100) هەزار دینار لەخوێندكارانی بەشە ناوخۆییەكان وەربگرێت، تەنها (50) هەزار دیناری وەرگرتووەو نیوەكەی دیكەی لێخۆشبوونیان بۆ كراوە.
ئاماژەی بەوەشكرد، زانكۆی دهۆك خۆی بەرپرسیارێتی نیوەی پارەكەی لەئەستۆ گرتووە، چونكە ئەو پارەیە بۆ زانكۆكان خۆی دەبێت و ناگەڕێتەوە بۆ وەزارەتی خوێندنی باڵا.
لەلایەن خۆشییەوە، د.موسلیح دهۆكی، سەرۆكی زانكۆی دهۆك لەلێدوانێكدا بۆ SNNی راگەیاند: ساڵی رابردوو تەنها (50) هەزار دینار لەخوێندكارانی بەشە ناوخۆییەكان وەرگیراوە، بەڵام ئەو بڕیارە كاتی بووەو وەك هاوكارییەك بووە بۆ خوێندكاران.
وتیشی: "ئەمساڵ بڕیارمانداوە بڕی (100) هەزارەكەیان لێوەربگرین، چونكە زانكۆ هیچ داهاتێكی دیكەی نییەو بەخوێندكارەكانیش وتراوە كە ئەمساڵ (100) هەزارەكەیان لێوەردەگیرێت".
