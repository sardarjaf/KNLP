محەمەدی کوڕی عەبدولعەزیزی سەرۆکی وڵاتی مۆریتانیا، لە کردەوەیەکی ناوازەدا کە هەرگیز هاوشێوەی نەبووە لە مێژووی تۆپی پێدا، لە یاریی کۆتایی جامی ئەو وڵاتە لە نێوان هەردوو یانەی 'لەکسەر و تەفەرغ زینە' لە خولەکی 65 کۆتایی بە یارییەکە هێنا و هەردوو تیپی بە لێدوانی یەکلاکەرەوە ناچار کرد.
ئەمەش بەهۆی ئەوەی لەو کاتەدا کاری تری هەبووەو ویستویەتی بەزووترین کات یاریگاکە جێبهێڵێت و داوای لە داوەری یارییەکە کرد کە فیکەی کۆتایی لێ بدات.
لەو بارەیەوە سەرۆکی یەکێتی تۆپی پێی مۆریتانیا 'ولید یەحیا' وتی: "ڕاگرتنی ئەو یارییە بە رەزامەندی هەردوو تیپ بوو و هیچ پێشێلکارییەکی تێدا نییە، تۆپی پێش بە لێبردەیی بەناوبانگە لە کاتی هەستیاردا".
