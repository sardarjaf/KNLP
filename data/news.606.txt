حكومه‌تی‌ كه‌نه‌دا بڕیاریدا ئه‌و سزا ئابووریانه‌ هه‌ڵبگرێت كه‌ پێشتر به‌سه‌ر ئێراندا سه‌پاندبووی‌.
ستیڤان دیۆن، وه‌زیری‌ ده‌ره‌وه‌ی‌ كه‌نه‌دا له‌ لێدوانێكی‌ رۆژنامه‌وانیدا كه‌ ئه‌مڕۆ چوارشه‌ممه‌ بڵاوكرایه‌وه‌ رایگه‌یاند، به‌هۆی‌ پابه‌ندبوونی‌ تاران به‌و رێككه‌وتنه‌ نێوده‌وڵه‌تییه‌ی‌ له‌باره‌ی‌ به‌رنامه‌ ئه‌تۆمییه‌كه‌یه‌وه‌ ئه‌نجامدرا، وڵاته‌كه‌ی‌ بڕیاریداوه‌ سزاكانی‌ سه‌ر ئێران هه‌ڵبگرێت.
به‌هه‌ڵگرتنی‌ گه‌مارۆ ئابوورییه‌كانی‌ سه‌ر ئێران له‌لایه‌ن وڵاتی‌ كه‌نه‌دا رێگه‌ خۆشده‌كرێت له‌به‌رده‌م كۆمپانیاكانی‌ ئه‌و وڵاته‌ وه‌ك كۆمپانیای‌ "بۆمباردییه‌" بۆ دروستكردنی‌ فڕۆكه‌ كه‌ له‌ گرێبه‌سته‌كانی‌ ئه‌و وڵاته‌دا به‌شداری‌ بكات.
پێشتریش هه‌ریه‌كه‌ له‌ ئه‌مریكا و یه‌كێتی‌ ئه‌وروپا بڕیاریاندا به‌هه‌ڵگرتنی‌ سزا ئابوورییه‌كانی‌ سه‌ر ئێران له‌ به‌رانبه‌ر پابه‌ندبوونی‌ تاران به‌ رێككه‌وتنه‌ ئه‌تۆمییه‌كه‌ی‌ له‌گه‌ڵ وڵاتانی‌ 5+1 كه‌ له‌ مانگی‌ ته‌مووزی‌ ساڵی‌ رابردوودا ئه‌نجامدرا.
به‌هه‌ڵگرتنی‌ ئه‌و سزایانه‌ش تاران ده‌توانێت جارێكی‌ تر مامه‌ڵه‌ به‌و پارانه‌یه‌وه‌ بكات كه‌ ماوه‌ی‌ چه‌ند ساڵێكه‌ له‌ بانكه‌ جیهانییه‌كاندا بلۆك كراون، هه‌روه‌ك ده‌توانێت به‌ فه‌رمی‌ له‌ بازاڕه‌كانی‌ جیهاندا نه‌وتی‌ خۆی‌ بفرۆشێت.
