تانكێكی كۆنی سۆڤیەتی لە كۆتایی پشووی ئەم هەفتەیە (دووشەممە)، خۆی كرد بەنێو یانەیەكی شەوانەدا لە پۆڵەندا و بە وتەی خاوەنی یانەكەش، تێپەڕینی تانكەكە بەو ناوچەیەدا لە چوارچێوەی چالاكییەكی ریكلامكردندا بووە و كۆنترۆڵی لەدەستداوە.
رۆژنامەی "الحیاة " لە زاری راڤال باسیونیك خاوەنی تانك و یانەكەوە  بڵاویكرووەتەوە، "لەكاتی گواستنەوەیدا لەبەردەم یانەكەوە، برێك و سووکانی تانكەكە لەكاركەوت" لە رووداوەكەشدا كەس زیانی پێنەگەیشت، چونكە بەر لە گەیشتنی خەڵكەكە بوو بۆ  یانەی "مۆنۆ  كڵوپ" كە دەكەوێتە ناوچەی شوبینی باكووری پۆڵەندا.
تیمی ئاگركوژێنەوە كە گەیشتە شوێنی رووداوەكە، یارمەتیدەربوو بۆ راكێشانی ئەو تانكە قورسە كە تۆپێكی گەورەی پێوەبوو، پاڤێڵ برۆلیسكی وتەبێژی تیمی ئاگركوژێنەوەكەش لای خۆیەوە رایگەیاند، لەو دەمەی كاردەكەم بۆ یەكەمجارە تانكێكی سەربازی لەنێو یانەیەكی شەوانەدا دەبینم.
