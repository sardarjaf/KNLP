رۆژی شەممە 14ی ئایاری 2016 ناڕازییان بە گۆڕینی یاسای كار لە شاری"رێن" لە فەڕانسە، بۆجارێكی دیكە رژانە سەر شەقامەكان و لە ناڕەزایەتیی بە چوونەسەرەوەی سەعاتەكانی كار، هەڕەشەی ئەمنییەتی كاركردن و دابەزینی ئاستی هەقدەستەكان، خۆپیشاندانیان كرد.كرێكاران، دانشجویان و لاوانی فەڕانسە خوازیاری وەرگرتنەوەی رەشنووسی یاسای كار بوون.
پۆلیسی دژە شوڕش بە كەڵك وەرگرتن لە گازی فرمێسكرێژ هێرشیان كردە سەر ناڕازییان.
خۆپیشاندەرانیش ئوتۆمبێلەكانیان ئاگرتێبەردا و هێرشیان كردەسەر بانكێك.
ناڕازییان لە ١٢ رۆژ لەمەوبەرەوە ساڵۆنی شارەداریی شاری "رێن"یان خستووەتە ژێر كونتڕۆڵیانەوە و بە ناوی "ماڵی خەڵك" ناوی لێدەبەن.
خۆپیشاندانەكان لە دژی گەڵاڵەی گۆڕینی یاسای كار لە رێكەو‌تی ١٢ی مانگی خاكەلێوەی ئەمساڵەوە دەستیپێكردووە و هەتا ئێستا سەدان هەزار كەسی لەسەرتاسەری فەڕانسە كێشاوەتە سەر شەقامەكان.
