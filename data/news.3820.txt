جولی بیشۆب وەزیری دەرەوەی ئوسترالیا لەكۆنگرەیەكی رۆژنامەوانیدا لە كانیبێرای پایتەختی وڵاتەكەی رایگەیاند:وڵاتەكەی پێشنیارێكی پێشكەش بە رۆدریگۆ دۆتێریتی سەرۆكی فلیپین كردووە بۆ بڵاوكردنەوەی هێزی سەربازی ئوسترالیا لەفلیپین بۆ پێشكەشكردنی راوێژ و مەشقی سەربازی بەو هێزە فیلپییانەی  لەباشوری وڵاتەكەیان شەڕی تیرۆریستانی داعش دەكەن.
وەزیری دەرەوەی ئوسترالیا راشیگەیاند:لەمیانی سەردانەكەی مانگی رابردووی بۆ مانێلا ئەو پێشنیازەی پێشكەش بە سەرۆكی فلیپین كردووە، بەڵام  تائێستا حكومەتی فلیپینی بەرەسمی وەڵامی پێشنیازەكەیانی نەداوەتەوە.
جولی بیشۆب وەزیری دەرەوەی ئوسترالیا ئاماژەی بەوەشكرد شەڕی تیرۆریستانی داعش لەناوچەكانی باشوری فلیپین زۆر مەترسیدارە  و كانیبێرا ئامادەیە بەهەموو شێوەیەك هاوكاری حكومەتی فلیپین بكات بۆ سەركەوتنی بەسەر تیرۆریستان.
تائێستاش وڵاتی ئوسترالیا بەدابینكردنی دوو فڕۆكەی دیدەوانی جۆری  بی-3 ئۆریۆن- هاوكاری پێشكەش بە حكومەتی فلیپین كردووە لەجەنگیدا دژ بەتیرۆریستانی داعش لەناوچەی ماراوی  گەمارۆدراو لەباشوری ئەو وڵاتە.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
