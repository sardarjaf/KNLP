لەماوەی دوو مانگی ڕابردوودا زیاتر لە ٨٠٠ ئەندامی پارتی دیموکراتی کوردستان لەسنوری ناحیەی زومار-ی سەر بە پارێزگای نەینەوا، کە بەرپرس و کادری باڵاشیان تێدایە، پەیوەندی بەڕیزەکانی یەکێتیی نیشتمانیی کوردستانەوە دەکەن،  بەرپرسێکی ئەو حزبەش ناوی بەشێک لەو بەرپرسانەی پارتی بۆ SNN ئاشکرادەکات.
شێخ ساڵح گەرگەری، سەرپەرشتیاری بازنەی زوماری یەکێتیی نیشتمانیی کوردستان، بە SNNی ڕاگەیاند: لەماوەی دوو مانگی ڕابردوودا، چەندین بەرپرس و کادری باڵای پارتی وازیان لە حزبەکەیان ھێناوەو پەیوەندیان بە ڕێکخستنەکانی یەکێتییەوە کردووە.
ئاشکراشیکرد، ھەریەک لە ( ف .
ئ ) کارگێڕی لق، ( ئ .
گ ) جێگری بەرپرسی پەیوەندییەکانی سوریای پارتی، کە پلەی عەمیدە، ( ئە .
م )  و ( ح .
ح )، کە ھەردوکیان ئەندام ناوچە بوون، لەگەڵ نزیکەی ٨٠٠ کادری ڕێکخراوەکانی پارتی، پەیوەندیان بەڕیزەکانی یەکێتییەوە کردووە.
