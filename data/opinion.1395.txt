وەک هەموان دەزانین لەدوای شەڕی ناوخۆی نێوان یەکێتی وپارتی وبە کوشتدانی زیاد لە (30 )هەزارهاوڵاتی وبرینداربونی دەیان هەزارکەس و بێسەر و شوێن بونی هەزارەها هاوڵاتی وئاوارە بونی هەزارەها خێزان کە تاوانیان ئەوە بوو حەزیان لەڕەنگی زەرد یاخود ڕەنگی سەوزبووە لە ژێرفشاردا پارتی لایەنگرەکانی یەکێتی ناچاردەکرد بێنە زۆنی سەوز و بە پێچەوانەشەوە ئەمەش لە پێناو داهات و کورسی و دەسەڵات, بەڵام دواجار ئەم دوو پارتە ڕێککەوتنێکیان ئیمزاکرد بەناوی ( ڕێکەوتنامەی ستراتیژی) کە بۆ هەردوو حیزب بوە هۆکاری سەرمایەداربونی سەرکردەکانی هەردوو حیزب و هەژاربونی میللەت، چونکە لە سایەی ئەم ڕێکەوتنە کەوتنە تاڵانکردنی نەوتی ژێر زەوی و دابەشکردنی دەسەڵات و دزینی داهاتی ئەم وڵاتە بە هاوبەشی و کەوتنە دروستکردنی پەیوەندی ژێربە ژێر لەگەڵ دەوروبەر بۆ بەکارهێنانیان بەرامبەر نەیارەکانیان لە هەرکات پێویست بکات ئەوەی جێگەی باسە ئەم قەیرانەی کە لە ئێستادا بونی هەیە دروستکراوەو سەپێنراوە بەسەرهاوڵاتیان وموچەخۆراندا لە ئەنجامی ئەم ڕێکوتنە شومەیە کە چەندین ساڵە کاری پێدەکرێت ئەوەشی سەیرە هەرکات سەرکردەکانی ئەو دوو حیزبە دەدوێنێت پێت دەڵێن “سوپاسگوزاربن کە ئێمەڕێکەوتین چونکە ئارامیمان بەرقەرارکردوو کۆتایمان بەجەنگ هێناو چیتر کوڕی خەڵک بەکوشت نادرێت” وەک منەتێکیش کۆتای هاتن بەشەڕی نێوانیان دەدەنەوە بەڕوی هاوڵاتیاندا لەکاتێکدا دەبێت داوای لێبوردن بکەن لەم گەلە لە بەرامبەر ئەو هەزارەها سوکایەتیەی لەسەردەستی ئەم جووت حیزبە بەم گەلە کراوە لە ڕابردوودا.
یەکێتی لە ڕابردوودا ویلایەتی بارزانی درێژکردەوە بەنایاسای وهێشتنەوە ی لەسەرکورسی دەسەڵات بە ناشەرعی لە ئێستاشدا لە پلانی هەردوو لایەندایە کە بۆ جارێکی دیکە بارزانی بهێڵنەوە لەسەرکورسی دەسەڵات وهەنگاونان بۆچەسپاندنی سیستەمی دیکتاتۆری لەهەرێ
یەکێتی وپارتی لە ئێستاشدا بە هاوبەشی پڕۆژەیەکیان ئامادەکردووە بەنیازن نێچیرڤان بارزانی و مەسعود بارزانی بهێڵنەوە لەسەرکورسی وەک هەمیشەش یەکێتی پاشکۆبێت وجێگری سەرۆکی هەرێم وجێگری سەرۆکی حکومەت وسەرۆکی پەرلەمان بدرێت بەیەکێتی ولە گۆڕان وەربگێرێتەوە ولەبەرامبەردا جێگیرێکی تربۆسەرۆکی حکومەت زیادبکرێت وبدرێت بەگۆڕان ئەگەر گۆڕان وەری نەگرت ئەوپۆستەئەوا دەدرت بەتورکمانەکان کەئەمەش سوکایەتیە بەگۆڕان لەساڵی ڕابردووشدا یەکێتی ڕێکەوتنێکی لەگەڵ گۆڕان ئیمزاکردوپاش تێپەڕبونی هەشت مانگ بەسەرئەوڕێکەوتنەدا تائێستایەکێتی ئامادەنیەیەک خاڵی جێبەجێ بکات چونکە هەمیشە چاوی لەوەبوە بەرژەوەندیەکانی کەبریتین لەداهاتی نەوت وداهاتی ناوخۆ وداهاتی گومرگ لەگەڵ کۆنەهاوبەشەکەی بپارێزێت وسیاسەتی دووفاقی پەیڕەوکردووە لەڕابردووشدا کەواتە لەدوای ئاشکرابونی ئەم یارییەی نێوان یەکێتی وپارتی دەبێت گۆڕان چیترڕۆژوی بێدەنگی بشکێنێت وقسەی جدی هەبێت وچیترئاوابێدەنگ لەدوورەوەوەک منداڵێکی بێدەسەڵات تەماشانەکات کاتێک یاریەکەی دەستی دەشکێندرێت دەسەڵاتی نیە و بەس تەماشادەکات ودەگری.. ئێستاکەباسیڕۆژانەدەکەین کەئەو ڕێکەوتنەی تێدائیمزاکرا دەڵێن “ئەوڕۆژانەی ئەمڕۆیان وێران کردبەڵام بەم ڕێکەوتنەنوێیەدەڵێن ” ئەوڕێکەوتنەی ئومێدوهیواشی کوشت”
