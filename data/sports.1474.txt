پێگەی سپۆرتی کەتەلۆنی بڵاوی کردۆتەوە کە کریستیانۆ رۆناڵدۆ موشەکەکەی مادێرا و مەدرید نامەیەکی لە رێی وەتس ئەپەوە بۆ نێیمار ناردووە ، نامەکەی رۆناڵدۆ بۆ نێیمار گەرم و گوری پەیوەندی نێوانیانی پێوە دیار بووە و تێدا کریستیانۆ پیرۆزبایی بەدەست ھێنانی نازناوی لالیگای لەو یاریزانە کردووە ، بە پێی ئەو سەرچاوەیەش نێیمار بەو نامەیەی رۆناڵدۆ زۆر دڵخۆش بووە ، بەڵام رۆژنامە کەتەلۆنیەکە نوسیویەتی کە ئەم نامەیە بێ مەبەست نییە و ریاڵ مەدرید بەھەر نرخێک بێت دەیەوێت نێیمار لەخۆی نزیک بکاتەوەو بۆ ئەو مەبەستەش ھەمو کارێک دەکات
