…..لە ڕووی سایکۆلۆجییەوە وا باوە کە کەسێک لە ناو خەڵکا بە چی ناسرا، ئەم بۆ داپۆشینی، پێچەوانەکەی باس ئەکات، تا ۆێنەیەکی رێک ئەو دیوی خۆی نیشان بات، کەسێکی ڕەزیل و پیسکە زۆر باسی دست بڵاوی خۆی ئەکات و چۆن مەسرەف گرانی پارەی پێ نەهێشتوە، نەخوێنەوارێک حەز ئەکات دایمە لە پشتی چەن مایکرۆفۆنێکەوە بە سەعات باس لە هەموو شتێک بکات تا پێی بوترێت خوێنەوار و لەبیق..ڕەنگە ترسنۆکێکیش زوو زوو باس لەوە بکات ڕۆژانە لە چەن کەس هەڵئەیا و چەن دانیشی زنجیری مودەڕەعەیە…وهتد..کەسانێکی پیلانگێڕ کە هەڵکوتانە سەر خەڵکی تر پیشەی بێت، هەردەم باس لەوە ئەکات چۆن کەس و خەڵکانی تر هەر خەریکی پیلان و داڕشتنی کودەتان لە دژی..؛؛ سەرۆکی بنەماڵە لەم خیسڵەتە سایکۆلۆجیە بێ بەش نیە و هەمیشە بۆ داپۆشینی کودەتاکانی دژی کەس و لایەنەکانی تر زۆر باس لەوە ئەکات کودەتایان لەسەر کردوە یان کودەتایەک بەڕێوە بوە ، تازەترین نوکتەی ” کودەتا” کانی بەرامبەر بنەماڵە و پارتی پاشکۆی کرا بێ ئەو نەکتەیە بوو کە سەرۆکی بنەماڵە لە بروسێل(بە عەرەبی بروکسل ئەوترێت)ی پایتەختی بەلجیکا لەبەردەم دوو ئەندامی کۆی حەوسەدوپەنجا ئەندامی پارلەمانی ئەوروپا گێڕایەوە کە “گۆڕان” کودەتای بەسەریانا کردوە..!
پێش ئەوەی زیاتر بچینە ناو ئەم باسە هەزەلیە، چەن کودەتایەک ئەخەینە روو کە بنەماڵە و پارتی پاشکۆی پێوەی ناسراون :
– کاتێک مەکتەبی سیاسی پارتی لە شەستەکانا لەگەڵ سەرۆکی ئەوکاتەی بنەماڵە هاو هەڵوێست و بیروڕا نەبوو ، بنەماڵە بە هێزێکی چەکدارەوە هەڵی کوتایە سەر بارەگا و حەشارگاکانی مەکتەبی سیاسی لە ماوەت و هەمویانی ڕاو نا و کردنی بە ئێرانا ، ئەوەی دەرچو ،دەرچو و ئەوەی دەرنەچو یا کوژرا یا گیرا..
– ساڵی1994 بەناوی سوڵحی عەشایەریەوە لە دێی “کەڵەکین” هێزێکی زۆری بنەماڵە هێرشیان کردەسەر عەشیرەتی سوورچی و پاش قەتڵ و عام کردنی دانیشتوانەکەی، ئەنفال ئاسا موڵک و ماڵەکان تاڵان کرا…
– دوای ئەوەی بنەماڵە نەیتوانی بە هێز و توانای میلیشیاکەی خۆی ململانێکانی لەگەڵ “ی.ن.ک” یەکلایی بکاتەوە، لە31/ی ئابی 1996 سوپای بەعسی هێنایە سەر هەولێر و ڕۆژێکی ڕەشی وای لە مێژووی خۆی تۆمار کرد کە لەبیر ناکرێت..و بەم کودەتایەش بنەماڵە توانی تا ئێستاش لە هەولێر بحەسێتەوە و دەستەڵاتی خۆی لەو کاتەوە بەسەر هەرێما بسەپێنێت..
– کاتێک لە هەڵبژاردنەکانا بنەماڵە زانی لەبەردە م (گۆڕان)ا شکست ئەهێنێ لە سلێمانی ، هێزێکی زۆری میلیشیای زێڕەڤانی” دوای ڕزگارکردنی کەرکوک”!!
هێنایە شارەکە هێنا بۆ هێرش کردنە سەر گردەکە، بەڵام لە ترسی ڕق و کینەی خەڵکی شارە حەیاتەکە ، و لەترسی شاربدەر کردنیان نەیانتوانی ڕۆژ لە شارەکە بکەنەوە و گەڕانەوە خزمەت سەرۆکی بنەماڵە…
….. ئەمانەی سەروە تەنها چەن نمونەیەکن، ئەگینا لە لابەلا کردنی کێشە زۆر و زەبەنە عەشایەری و خێڵەکیکانی خۆی لەگەڵ ئەوانی تری ناوچەکەیان بە زەبری هێز و هەڵکوتانەسەر ، نمونەمان ئەوەنە زۆر لایە باسکرنیان زۆر ئەخایەنێ و بابەتی ئەم باسە نیە،،،
بە ناو سەرۆکێکی هەرێم بۆ جێبەجێ کردنی یاسای سەرۆکایەتی هەرێم و ڕێگری لە دروستکردنی دیکتاتۆری بە”کودەتا” بزانێت ، ئیتر ئەبێ چ دڵێکمان بە سەرۆکی بنەماڵەی دەستەڵاتدار لە هەرێم ئایندەکەی خۆش بێت… ئەم زاتە ئەیەوێت وا لە ئەوروپیەکان بگەیەنێت کە ئەوە ( دکتۆر یوسف) بوو بە سواری چەن دەبابەیەک و دوو سێ کەتیبەی کۆماندۆی تایبەت و دەیان تۆپی هەر زۆر دووور هاوێژ ، ویستیان لە سلێمانیەوە بچنە هەولێر و دەست بەسەر پارلەمانا بگرن..!
بەڵام بنەماڵە بۆ دیفاع کردن لە دیموکراسی و پاراستنی شکۆی ڕێزگرتن لە دەنگی هاووڵاتیان ڕێگری کرد لەو کودەتایە و توانیان سەرۆکی پارلەمان بەو هەموو هێزە زۆرەی لەگەڵیا بوو بگەڕیننەوە سلێمانی..!..!..
ئای لەم مەهزەلەیە و لەم موسیبەتەی بە هۆی بنەماڵەیەکەوە توشی هەرێم بوە ، ..بۆ ڕێگرتن لە بەربەستەکانی بەردەم چەسپاندنی دیکتاتۆری بە یاسای دەنگی خەڵک بە”کودەتا” لە قەڵەم بەیت و بەوەشەوە نەوەستیت و وەک کۆبونەوەیەکی سەری سوور ببورن سەری ڕەش بتەوێ لە پارلەمانی ئەوروپا وا بگەیەنیت کە سەرۆکی پارلەمان کودەتای کردوە !
سەرۆکی بنەماڵە وا ئەزانێ خەڵکی تریش لە گوێ ی ئوردوگانا نووستون و لە دونیا بێ حاڵین..سەرۆکی دەستەڵاتی هەرێم بڕوای بە پارلەمانی هەرێمەکەی خۆی نیە بۆ ڕیفڕاندۆم”کورسیڕاندۆم” ،بەڵام بۆ بەدەست هێنانی پشتگیری بۆ خۆی ، داوای هاوکاری پارلەمانی ئەوروپا ئەکا بە پەلە پروسکێ ئەگاتە ئەوێ، ئەی حەزەری ئەوە ناکات ئەو پارلەمانەش لە بەلجیکاوە کودەتای بەسەرا بکەن، چونکە لەوە ئەچێت ئەو زاتە ترسی لە ووشەی” پارلەمان” هەبێت،ئیتر لە هەر شوێنێک بێت….
کاتی ئەوە هاتوە بنەماڵە و پارتی پاشکۆی چاک لەو ڕاستیە تێبگەن کە بۆچی خەڵک ئامادە نیە دەنگ بات بە ڕیفڕاندۆمێک کە ئەوان بیبەن بەڕێوە، کۆمەڵانی خەڵک بە چ ئەقڵێک دەنگ بەن بە درێژە پێیانی دەستەڵاتی بنەماڵەیەک کە پارلەمانی دەزگای شەرعی دەنگدانی داخستوە و لە ئەوروپا ئەڵێت کودەتام لەسەر کراوە!
هێشتا ڕیفڕاندۆم نەکراوە ئەیەوێت وا خەڵکی چەواشە بکات(دیارە بە حساباتی خۆی چەواشەی ئەکات..) جا ئەگەر بنەماڵە سەربەخۆیی ڕآ بگەیەنێت ڕەنگە ئەو کاتە سەرۆکی بنەماڵە لە پارلەمانی ئەوروپا بڵێت: گۆڕان نیازی وابوو بە ساروخی نەوەوی لێمان بات و بە موعجیزە رزگارمان بوو……….
