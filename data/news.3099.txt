ئه‌مڕۆ "مه‌سرور بارزانی" راوێژکاری ئه‌نجموومه‌نی ئاسایشی ھه‌رێمی کوردستان له‌ میانه‌ی پێشوازییکردنی له‌ "ئالمه‌ر کاتۆ" ھه‌ڵسوڕاوی بالیۆزخانه‌ی فلیپین له‌ عێراق ئاماژه‌ی دا به‌ گرنگی په‌ره‌پێدانی په‌یوه‌ندی ئابووری و ئه‌کادیمی و کلتووری له‌ نێوان ھه‌ردوو گه‌لی ھه‌رێمی کوردستان و فلیپین و ھاوکاریکردنی ھێزه‌کانی پێشمه‌رگه‌ له‌ شه‌ڕی دژ به‌ تیرۆریستانی داعشدا.
له‌و دیداره‌دا باس له‌ پێشڕه‌وییه‌کانی ئه‌م دواییه‌ی ھێزه‌کانی پێشمه‌رگه‌ له‌ محوه‌ری رۆژھه‌ڵاتی مووسڵ کرا و به‌ سه‌رکه‌وتنێکی گه‌وره‌ ھه‌ڵسه‌نگێندرا، له‌وباره‌وه‌ ئالمه‌ر کاتۆ رایگه‌یاند، به‌ناوی حکوومه‌تی وڵاته‌که‌مان ده‌ستخۆشی ئه‌و سه‌رکه‌وتنه‌تان لێده‌که‌ین.
ھه‌روه‌ھا ئاماژه‌ی به‌وه‌دا، که‌ ئه‌وان به‌رده‌وام شتی زۆر له‌ گه‌لی کوردستان فێر ده‌بن، به‌وه‌ی له‌ ھێڵی پێشه‌وه‌ له‌بری ھه‌مووان دژ به‌ تیرۆریستان ده‌جه‌نگن.
ھه‌روه‌ھا ئه‌وه‌شی ئاشکرا کرد، که‌ فلیپین ئاماده‌ی مه‌شق و راھێنانه‌ به‌ھێزه‌کانی پێشمه‌رگه‌ وه‌ک به‌شێک له‌ شه‌ڕی تیرۆریستانی داعش.
له‌به‌رامبه‌ردا مه‌سرور بارزانی سوپاسی کرد و ئاماژه‌ی به‌وه‌دا، که‌ پێویسته‌ فلیپین به‌ یارمه‌تیدانی ھه‌رێمی کوردستان رۆڵی خۆی له‌ شه‌ڕی دژ به‌ تیرۆریستاندا بگێڕێ و رایگه‌یاند،‌ سه‌ره‌تا داعش له‌ عێراق سه‌ریھه‌ڵدا و له‌ سوریا گه‌شه‌ی کرد، پاشان سه‌رانسه‌ری رۆژھه‌ڵاتی ناوه‌ڕاست و باکوری ئه‌فریقیای گرته‌وه‌ و بووه‌ته‌ ھه‌ڕه‌شه‌یه‌کی جیھانی.
ھه‌روه‌ھا باسی له‌بارودۆخی ھێلێ پێشه‌وه‌ی شه‌ڕ کرد، به‌وه‌ی پێشمه‌رگه‌ توانیویه‌تی پاشه‌کشه‌ به‌ داعش بکات و ناوچه‌یه‌کی زۆری لێ پاک بکاته‌وه‌، به‌ڵام ئه‌و چه‌که‌ی له‌ ده‌ست پێشمه‌رگه‌ دایه‌ وه‌ک پێویست نییه‌.
ھه‌وڵه‌کانی دامه‌زراندنی په‌یوه‌ندی ئابووری، ئه‌کادیمی و کلتووری له‌نێوان ھه‌ردوو وڵاتدا ته‌وه‌رێکی دیکه‌ی دیداره‌که‌ بوو، له‌مڕووه‌وه‌ ھه‌ڵسوڕاوی بالیۆزخانه‌ی فلیپین رایگه‌یاند، وڵاته‌که‌ی له‌ ئاینده‌یه‌کی نزیکدا کار ده‌کات بۆ کردنه‌وه‌ی نوێنه‌رایه‌تی دیپلۆماسی خۆی له‌ ھه‌ولێر.
ئێستا لەرێی ئینتەر نێتەوە سزای سەرپێچی هاتوچۆی هاوڵاتیان بڵاو دەكرێتەوەو، هاوڵاتیان لە نرخی سزاكان ناڕازین
  تەنیا رێگە بۆ چارەسەركردنی كێشەكانی عێراق فیدرالیزمە هەقە ئەمەپێش پێكهێنانی حكومەتی داهاتوو بەرنامەی هەموو لایەك بێت
  نێچیرڤان بارزانی بۆ گوڵان: لەمڕۆ بەدوواوە ئامانجی پارتی ئەوەیە چۆن بتوانێت زیاتر خزمەتی خەڵكی كوردستان بكات
  عەدنان كەریم لە دیمانەیەكی تایبەتی گۆڤاری گوڵاندا: داوا لە پەرلەمانی كوردستان دەكەم لە دەركردنی یاسایەك بۆ پاراستنی فەرهەنگی كوردی پەلە بكات
  سەرۆك كۆماری عێراق بۆ گوڵان: هاوپەیمانی پارتی و یەكێتی هاوپەیمانییەكی موقەدەسە و لەسەرووی هەموو شتێكەوەیە
  عەدنان موفتی ((سەرۆكی پێشووی پەرلەمانی كوردستان)) بۆ گوڵان: لەدەستووری هەرێمدا سیستمی حكومڕانی پەرلەمانیەو بەپێی یاساش دەبێت راپرسی لەسەر دەستوور بكرێت
  مەهاباد قەرەداغی بەرپرسی پەیمانگەی یەكێتی ئافرەتانی كوردستان بۆ پرسە كۆمەڵایەتییەكان: پێویستە ئافرەت كاتێك بەشداری فیعلی سیاسەت دەكات، خۆی بۆ ئەو پۆستە تەرخان بكات
