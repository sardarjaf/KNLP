 لەیاریەكانی هەفتەی 14ی پریمەرلیگ یانەی ئارسناڵ لەنێو یاریگای ئیمارات بردنەوەیەكی گەورەی لەبەرامبەر یانەی هیدیرسفێڵدتاون كرد تۆماركرد و یاریەكەی بە 5 گۆڵی بێ بەرامبەر لێ بردەوە، یاریزانانی گەنەرز 3 دەقیقە بواریان بەمیوانەكەیاندا و گۆڵی یەكەمیان لەرێگەی ئەلیكسەندەر لاگازیتی تۆماركرد و گێمی یەكەم بەو ئەنجامە كۆتایی هات، لەگێمی دووەم تیپەگەی ئارسن ڤینگەر تاك لایەنە كۆنترۆڵی ناو یاریگایان گرتەدەست و لەدەقیقەی 68 ئۆلیڤیە جیرۆگۆڵی دووەمی تۆماركرد، دوای تەنها یەك دەقیقە لەو گۆڵە مەسعود ئۆزێل واژۆی لەسەر گۆڵی سێیەم كرد، لەدەقیقەی 72شدا ئۆزێل گۆڵی دووەمی خۆی و چوارەمی یانەكەی تۆماركرد، پێش كۆتایی هاتنی یاریەكە بە 5 دەقیقە ئەلیكسیس سانچێز كۆتایی بەكەرنەڤاڵی گۆڵەكانی گەنەرز هێنا و گۆڵی پێنجەم و كۆتایی تۆماركرد، بەو بردنەوە گەورەیە ئارسناڵ بە 28 خاڵ پلەی سێیەمی ریزبەندی وەرگرت و هیدیرسفێڵد تاونیش لەپلەی 13 لە 15 خاڵدا مایەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
