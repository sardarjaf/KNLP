ته‌نیایی : بۆ نا ،من ئه‌و ساتانه‌م كه‌ تۆ بێ‌ هاوده‌می
وه‌ڵامی بێ‌ پرسیار و پرسیاری بێ‌ وه‌ڵامی تۆم
بۆ ئه‌به‌د له‌ لاتم ئه‌و ده‌مه‌ی عه‌شیقه‌كه‌ت پێت ده‌ڵێ‌ من هی تۆ نیم و به‌جێت دێڵێت
به‌جێت ناهێڵم وه‌ك ئه‌و داهۆڵه‌ی كه‌ پاسه‌وانی گوڵه‌كه‌نمه‌كانه‌
ده‌بم به‌ باڵنده‌ی نیـــَو هه‌وری خه‌یــاڵت
من نامه‌بــه‌ری رۆحی تۆم
ده‌بم به‌ لیــَو،ماچــی لێوی عه‌شیقه‌كه‌ت ئه‌كه‌م
ئه‌بم گلێنه‌ و وێنه‌ی خاتوونه‌كه‌ت دێنه‌ پێشچاو
ئه‌بم به‌ پرچ و ده‌ستت له‌نێوی پرچی داده‌نێم
ئه‌بم به‌ حه‌ز و له‌ باوه‌شتدا ئه‌یلاوینم
به‌بم به‌ شیعر و دڵی ئه‌وت بۆ دیل ئه‌كه‌م
ته‌نها ناتوانم دڵی بێ‌ ئاگایی ئه‌و له‌خۆشه‌ویستی تۆ ئاگاداربكه‌مه‌وه‌
ببه‌خشه‌ من و خه‌یاڵ دوو ده‌سته‌ خوشكین كه‌ هه‌رگیز له‌یه‌كتری جیانابینه‌وه‌.
