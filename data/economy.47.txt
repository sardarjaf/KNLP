بریارە لە چەند رۆژی داهاتوودا بەشەخۆراكی دوو مانگی ناو كۆبونی خۆراك بەسەر هاوڵاتیانی سلێمانیدا دابەش بكرێت و بەرێوەبەری كۆمپانیای خۆراكی سلێمانیش دڵنیایی دەداتە هاوڵاتیان بەوەی هەر بەشە خۆراكێكیان بەسەردا دابەش نەكرابێت بە پارە قەرەبوو دەكرێنەوە.
لەوبارەیەشەوە  ( شەوكەت  محەمەد) بەرێوەبەری كۆمپانیای خۆراكی سلێمانی رایگەیاند: ماوەی چەند رۆژێكە دەست بە دابەشكردنی بەشە زەیتی مانگی حوزەیرانی ئەمساڵ كراوەو هەر بەشەخۆراكێكی تریشیان بە دەست بگات راستەوخۆ بەسەر هاوڵاتیاندا دابەشی دەكەن.
وتیشی: لەمساڵدا بەشە خۆراكی دوو مانگی ئادارو نیسان بەسەر هاوڵاتیاندا دابەش نەكراوە كە ئەو حاڵەەش پەیوەندی بە حكومەتی عیراقەوە هەیەو بۆ سەرجەم پارێزگاكانی دیكەش هەر بەهەمان شێوە بووە.
هەروەك  چاوەروان دەكەن لەچەند رۆژی داهاتوودا شەكری دوو مانگیان لە عیراقەوە بە دەست بگات و  ئەوانیش لەرێگەی بریكارەكانی خۆراكەوە دەست بە دابەشكردنی بكەن.
بەرێوەبەری كۆمپانیای خۆراكی سلێمانی دڵنیاییشیدا لەوەی دابەشكردنی بەشەخۆاكی مانگانەی هاوڵاتیان بەردەوام دەبێت و ئەگەر هاوڵاتیانیش بەشە خۆراكێكیشیان بەسەردا دابەش نەكرێت بە پارە قەرەبوو دەكرێنەوە.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
