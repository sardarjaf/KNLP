پاش نیوەڕۆی ئەمڕۆ 26/1/2017 , بەسەرپەرشتی هەڤاڵ حاكم قادر ئەندامی دەستەی كارگێڕی مەكتەبی سیاسی یەكێتی نیشتمانی كوردستان , لەهۆڵی بۆنەكانی شارۆچكەی سەیدسادق وبەئامادەبونی ژمارەیەك لەلێپرسراوانی حزبی وحكومی وجەماوەرێكی بەرچاو , مەراسیمێكی پڕشكۆ بۆخەڵاتكردنی ژمارەیەك پێشمەرگەوكوڕانی ڕۆژەسەختەكان بەڕێوەچوو .
لەسەرەتای مەراسیمەكەدا كەڕێكخراوی هانا - كورد بۆگەشەپێدانی كۆمەڵگا ڕێكی خستبوو , هەڤاڵ ئەندامی دەستەی كارگێڕی مەكتەبی سیاسی یەكێتی نیشتمانی كوردستان ووتەیەكی بەوبۆنەیەوە پێشكەش كردو تیایدا سەرەتا ڕۆڵی دیاروبەرچاوی شارەزوورو شارەزوورییەكانی لەكۆڕی خەبات وتێكۆشاندا بەرزنرخاندو ئاماژەی بەقارەمانێتی و فیداكاری وخوێن بەخشینی ڕۆڵەكانی ئەودەڤەرەكردو دووپاتی كردەوە كە لە هەڵەبجەوە خۆری سەركەوتن لەئاسۆوە دەركەوت , پاشان باسی لەمێژووی سەرهەڵدانی شوڕش و مەفرەزە سەرەتاییەكان كردو ڕایگەیاند كەلەگەڵ یەكەم چەخماخەی خەباتی چەكداریدا , ڕۆڵەكانی ئەم دەڤەرە بوون بێ‌ سڵمینەوە چوون بەگژ داگیركەرانداولەمێژووی پڕسەروەریدا تۆمارێكی پڕشنگداریان بۆ خۆیان وگەلەكەیان نەخشاند كەئەم پۆلە پێشمەرگەیە چەندچڵەگوڵێكی درەوشاوەن لەو چەپكەگوڵە گەوریەداو , ئومێدی خواست لەداهاتوودا لەگەڵ سەركەوتنەكانی هێزی پێشەرگەی كوردستاندا دژ بە تیرۆرستان سەرجەمیان مەدالیای ئازایەتی بكرێ بەبەرۆكیاندا .
پێویستی ئاماژەبۆ كردنە مەراسیمەكە لەژێر دروشمی (ئێوە شكۆی میللەتێكن )بۆ ڕێزلێنان و بەخشینی خەڵات ومەدالیا لەژمارەیەك پێشمەرگەی دێرینی سەرجەم لایەنەكان , لەپای خەبات وتێكۆشانیان بەڕێوە چوو..
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
