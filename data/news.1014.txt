ئاماژە بەوەشكراوە، كە ئەو كاروانە چەك و تەقەمەنییە لەناوچەكانی ژێر كۆنترۆڵی گروپە چەكدارەكانەوە لەرێگەی دەریاوە گواستراوەتەوە بۆ ناوچەكانی ژێر دەستی چەكدارانی داعش.
هەر لەراپۆرتەكەدا، سەنتەری هەماهەنگی روسیا، باسی لەوەشكردووە، كە تیرۆریستانی داعش و بەرەی نوسڕە لەهێرشەكانیاندا بۆ سەر لایەنە كوردییەكان و بنكە سەربازییەكانی حكومەت بەدەوامن و لەهەوڵیشدان هێزەكانی خۆیان لەدەوروبەری پارێزگای حەلەب رێكبخەنەوە.
ئەمەش لەكاتێكدایە كە بەشێك گروپە چەكدارەكانی سوریا كە خۆیان بە ئۆپۆزسیۆنی رژێمی بەشار ئەسەد دەناسێنن و راستەوخۆ لەلایەن توركیاوە هاوكاری دەكرێن، رۆژانە گەڕەكی شێخ مەقسودی كوردنشینی حەلەب بۆردوومان دەكەن و زیانی زۆریان بەهاووڵاتیانی ناوچەكە گەیاندووە.
