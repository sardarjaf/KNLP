ئەمڕۆ ١ی ئایار لەکۆنگرەیەکی ڕۆژنامەنوسیدا لەقەزای سەیدسادق دکتۆر نازم جەبار وەک ڕاھێنەری نوێی یانەی وەرزشی سەیدسادق دیاری کرا 
یادگار جاف سەرۆکی یانەی وەرزشی سەیدسادق لەکۆنگرەیەکی ڕۆژنامەنوسیدا ڕایگەیاند":ئەمڕۆ وەک یانەی وەرزشی سەیدسادق کۆبوینەتەوە،بۆ ڕاگەیاندنی دەستپێکی نوێی کارکردنی یانەی وەرزشی سەیدسادق،ھەروەھا ناساندنی دکتۆر نازم جەبار وەک ڕاھێنەری نوێی یانەکە.
وتیشی:پاش سەرکەوتنی یانەکەمان بۆ خولی پلەیەکەکانی کوردستان،بەدۆخی قورسو ئەستەمدا تێپەڕی،ماوەیەک بۆشاییەکی زۆر لەسەرۆکایەتی یانەو ئەنجومەنی ئیداری یانەکە دروستبوو،جگەلەوەش سەرۆکی یانەکە لەگەڵ بەشی تۆپی پێو ڕاھێنەرەکەی دەستیان لەکارکێشایەوە.
ئاماژەی بەوەشدا"لەکاتی دەست بەکاربونی منەوە یانەکە ١٢ ھەزار دۆلار قەرزار بوو،جگەلە چەندین کەموکورتی گەورەی دیکە لەیانەکەدا ھەبوە.
لای خۆشیەوە دکتۆر نازم جەبار سەرۆکی نوێی یانەی وەرزشی سەیدسادق لەکۆنگرە ڕۆژنامەنوسیەکەدا وتی:پلانی تایبەتی خۆمان ھەیە بۆ ڕێکخستنەوەی یانەکەو دروستبونەوەی،
وتیشی"ئێستا یانەکەمان کۆمەڵێک یاریزانی ڕۆشتوەو پێویستی بەکۆمەڵێک یاریزانی دیکە ھەیە،ھیوادارین ئەو یاریزانانەی خەڵکی شارەکەن ئارەزو مەندن بێنە ناو یانەکەوە دەتوانن سەردانمان بکەن تاقیکردنەوەیان بۆ بکەین،ھەر یاریزانێکیش لەھەر شوێنێک کاربکات ئێمە ئەتوانین سود لەتواناکانیان وەربگرین و ببنە یارێزانێک لەیانەکەدا.
