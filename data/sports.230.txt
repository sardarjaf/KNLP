لوكا مۆدریچی كڕواتی و یاریزانی یانەی ریاڵ مەدریدی ئیسپانی لە كۆنگرەیەكی رۆژنامەوانی دا كلیلی سەركەوتنی یانەكەی بۆ بەرانبەر ڤۆڵفسبۆرگ ئاشكراكرد.
مۆدریچ وتی " كلیلی سەركەوتنمان یاریی كردنمانە بە كۆمەڵ، سەركەوتنەكە بە تاكە كەسی نابێت بەڵكو بەكۆمەڵ دەبێت، پێویستە هەموومان هێرشبەرین و بەرگری بكەین، ئەوە گرنگترین شتە، پێویستە یاریی بە وریارییەوە بكەین، شتێكی جوانیش پێشكەشی هەوادارانمان بكەین."
هەروەها وتیشی " پێویستە ئارام بگرین و لەسەرخۆبین، لەبەرئەوەی ناتوانین بە پێنج بۆ ١٠ خولەك یارییەكە لە بەرژەوەندی خۆمان بشكێنینەوە، بەڵام متمانەمان بەخۆمان هەیە، هەل دروستدەكەین و یارییەكەش بەوشێوەیە دەڕوات كە ئێمە بەدڵمان دەبێت."
