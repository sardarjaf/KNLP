خوپیشاندان و نارەزایی هاوڵاتیان لە زۆربەی پارێزگاكانی عێراق درێژەی هەیەو خۆپیشاندەران داوای خزمەتگوزاری ئاو كارەبا و هەڵوەشاندنەوەی ئەنجومەنی پارێزگاكان دەكەن.
دوا بە دوای ئەو خۆپێشاندانەی رۆژی چوارشەمەو هەینی رابردوو لە شاری بەغدا دژ بە نەبونی ئاو كارەباو خزمەتگوزارییەكانی دیكە بەرێوە چوو، دوێنێ و ئەمرۆش لە زۆربەی شارەكانی ناوەراست و باشوری عێراقی نارەزاەیتی بەڕێوە چوو.
خۆپیشاندەران داوای دەست لە كاركێشانەوەی وەزیری كارەباو هەڵوەشاندنەوەی ئەنجومەنی پارێزگاكانیان دەكرد، چونكە بە گوتەی ئەوان ئەو ئەنجومەنە تاوەكو ئێستا نەیتوانیوە هیچ خزمەتگوزاریەك پێشكەش بە هاوڵاتیان بكات.
لەشاری نەجەفیش خۆپیشاندەران بۆ ماوەی دوو كاتژمێر جێگری سەرۆكی ئەنجومەنی ئەو شارەیان دەستگیر كرد پاشان لەلایەن هێزە ئەمنیەكانەوە بە زەبری هێزلە ژێر دەستی خۆپیشاندەران رزگار كرا.
بە گووتەی خۆپیشاندەران هێزە ئەمنیەكان لە شارەكانی باشوری عێراق ئاوو گازی فرمێسك رێژیان بۆ بڵاوەپێكردنی خۆپیشاندەران بە كارهێناوەو لە شاری بەغداو نەجەفیش هێزیان دژی خۆپیشاندەران بەكار هێناوە.
