قەیوان لە دایكبووی ساڵی 1990ـە و دەرچووی پەیمانگەی وەرزشییە و یەكێك لە یاریزانە بەتواناكانی یاریی تۆپی بالەیە لە شاری سلێمانی و لەسەر ئاستی كوردستان و عێراقیش خاوەن تایبەتمەندیی خۆی بووە، قەیوان پێشتر لە هەریەك لە یانەكانی چوارقوڕنە و رانیەی دەروازە یاری كردووە، دواتر رووی لە یانەی پێشمەرگەی سلێمانی كردووە، پێشتریش لەگەڵ یانەكان چەندین ئەنجامی بەرچاوی بەدەستهێناوە.
ئێمەش لە نزیكەوە چەند پرسیارێكمان ئاراستەی كرد.
-چونكە هەر لە منداڵییەوە خولیای ئەم یارییە بووم بە شێوەیەكی زۆر، دەتوانم بڵێم كچان بە شێوەیەكی گشتی حەز بەم یارییە دەكەن.
-تا رادەیەك باشە، بەڵام ئاستی كوڕان باشترە لە ئاستی كچان، چونكە كچان لە كوردستان پشتگوێ خراون.
- هاوكاریی یانەكان بكرێت بۆ ئەوەی فێرگەیەك لە ئاستی منداڵان بكەنەوە، چونكە ئەم یارییە پێویستی بە بناغە هەیە بۆ ئەوەی لەسەرەتاوە تەمەنە بچووكەكانیش فێری ئەم یارییە ببن بە مەرجێك راهێنەرێكی شارەزایان هەبێت.
- تا رادەیەك باشە، دوو تیپی بالەی كچان هەیە لە شارەكەمان كە نوێنەرایەتیی شاری سلێمانی دەكەن لە پاڵەوانێتییەكان ئەوەش جێگەی دەستخۆشییە.
-تەنیا یانەی پێشمەرگە نا، بەڵكو هەموو یانەكان لە ئاستی كچان كەمتەرخەمن، بە داخەوە كچان پشتگوێ خراون ئەوەش كێشەكەیە.
-هۆكارەكەی دواكەوتنی كۆمەڵگەیە،چونكە زۆربەی تاكەكانی كۆمەڵگە هۆشیار نین دەربارەی وەرزش، بۆیە رێگە بە كچان نادەن بێنە نێو بواری وەرزشییەوە .
-من بەو كچانە دەڵێم ئەوانەی ئارەزووی وەرزشیان هەیە با حەزەكانیان پشتگوێ نەخەن و وەرزش بكەن و بۆ گەیشتن بە ئامانجەكانیان زیاتر هەوڵبدەن.
-وەك كچە وەرزشكارێك هیوام وایە رۆژێك دابێت كوردستان تیپێكی كچانی هەبێت لەسەر ئاستی وڵاتان یاری بكات، منیش یەكێك بم لەم كچانە.
- بێگومان یەك پاڵەوانیەتی هیچ سوودێكی نییە، ساڵێك مەشق دەكەی، جاری وا هەیە پاڵەوانێتییەكە بەڕێوەناچێت، یان دوادەخرێ، ئەوەش وا لە یاریزان دەكات كە بێ هیوا بێت.
-ئایندەی من تەنیا وەرزشە و بەردەوام دەبم لە وەرزشكردن لە بواری خۆم كە مامۆستام خزمەت بە وەرزش دەكەم، رەنگە هەنگاوی تریش بهاوێم، بەڵام جارێك دیار نییە.
- یاریی دیكەشم ئەنجامداوە، وەكو یارییەكانی(تۆپی دەست، گۆڕەپان و مەیدان، تۆپی پێ)، بەڵام ماوەی 12 ساڵە یاریی بالە دەكەم و ئێستاش لەم یارییە بەردەوامم.
- من مامۆستای وانەی وەرزشیم و ئەوەش سوودی زیاترە بۆ من كە بەردەوام بم بۆ ئەوەی لەسەر یاریی بالە زانیاری زیاتر بە قوتابییان بدەم.
-سوپاس بۆ ئێوەی بەڕێز، هیوادارم بەردەوام گرنگی بە تواناكانی یاریزانانی كچ بدەن لە یانەكان بۆ ئەوەی پەیامی خۆیان بگەیەنن.
