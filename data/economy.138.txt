بانكی ناوەندی ئەوەشی ڕاگەیاندوە، كە بۆ پێنجەم مانگی لەسەر یەك‌و لە حوزەیراندا یەدەگی دراوی بیانی 3 ملیار دۆلار زیادیكردوە، ئەوەش بۆ یەكەمجارە لەدوای مانگی حوزەیرانی 2014وە پێنج مانگ لەسەر یەك، یەدەگی دراو ڕووی لە هەڵكشان كردبێت.
ئامارەكان ئەوەش ڕوون دەكەنەوە، كە یەدەگی بانكی ناوەندی چین لە دراوی بیانی گەیشتۆتە 3 ترلیۆن‌و 57 ملیار دۆلار، ئەوە لەكاتێكدایە كە لەماوەی چەند مانگی رابردوودا، حكومەتی پەكین مەرجەكانی لەسەر گواستنەوەی سەرمایە بۆ دەرەوەی وڵات توندتر كرد‌و پاڵپشتیەكانی بۆ دراوی نیشتمانی وڵاتەكەی زیاد كرد.
هەر بەگوێرەی ئامارەكان، لەساڵی 2016دا یەدەگی دراوی بیانی چین نزیكەی 320 ملیار دۆلار كەمیكردووە‌و دراوی یوانیش لەبەرامبەر دۆلاری ئەمریكی بەڕێژەی لەسەدا 6 پۆینت 5 دابەزیووە، كە ئەوەش بە بەرزترین ئاستی داكشانی نرخی یوان دادەنرێت، كە لەدوای ساڵی 1994وە تۆمار كرابێت.
هاوكات بانكی ناوەندی چین ئاماژەی بەوەشكردوە، كە بەهای یەدەگی زێڕی بانكەكەیان كە لەمانگی ئایاردا 75 ملیار دۆلاری تێپەڕاندبوو، بەڵام لەمانگی حوزەیراندا بەهاكەی بۆ 73 ملیار‌و 585 ملیۆن دۆلار دابەزیووە.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
