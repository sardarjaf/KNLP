   پۆل پۆل ، نمره‌ی قوتابییه‌كانیان ده‌دایه‌وه‌ ، كه‌ نۆره‌ گه‌یشته‌ پۆله‌كه‌ی پۆڵا و خوێندنه‌وه‌ی ناوه‌كه‌ی به‌ په‌یڤی (یه‌كه‌می پۆڵ )و پێشوازی چه‌پله‌ی گشت قوتابییان، شه‌پۆلێك زه‌رده‌خه‌نه‌ی جوان له‌سه‌ر لێوی سه‌مایان كرد.
رابه‌ری پۆلیش به‌ دیارییه‌كی بچووك ، رێزی له‌ پۆڵا نا.
له‌به‌رچاوی نمره‌ نایابه‌كان وه‌ك ئه‌ستێره‌ ده‌گه‌شانه‌وه‌ ، ئه‌وه‌ی به‌ یاد هاته‌وه‌ كه‌ بابی به‌ڵێنی ئه‌وه‌ی پێداوه‌ (لاپتۆپ)ێكی بۆ بكرێت.
له‌ گه‌ڵ ده‌رچوونی له‌ قوتابخانه‌ ، هاوڕێیه‌كانی هه‌ر باسی سه‌ركه‌وتنه‌كانی ئه‌ویان ده‌كرد.
له‌ خۆشیدا ، حه‌زیده‌كرد بفڕێت .
كاتێ نێزیك ماڵ بۆیه‌وه‌ ، ده‌نگی شین وگریان ، شانۆی گه‌ڕه‌كی ده‌هه‌ژاند.
هه‌موو خه‌نده‌كانی سه‌ر لێوی ئه‌ویان فراند ، به‌له‌ز ته‌كانی داخۆ ، له‌پێش ده‌رگا خه‌ریك بوو وشه‌ی چ بووه‌ بپرسێت !
گوێی له‌ ده‌نگێكی گریاناوی بوو (.... شه‌هید بووه‌!
).له‌ گه‌ڵ بیستی ئه‌م په‌یڤه‌و بینینی چاوه‌ به‌ فرمێسكه‌كانی ژنان و ده‌نگی دایكی .
هه‌ر له‌وێ سه‌ری خسته‌ سه‌ر كۆشی خۆی و فرمێسكانی جۆگه‌له‌یان به‌ست ، كارت وئه‌و نمره‌ نایابانه‌ی چه‌ند خوله‌كێك پێش ئێستا خه‌نده‌یان پێ به‌خشی بوو ، بوون به‌ هه‌ویر .
به‌ڵێنه‌كه‌ی بابیشی بوو به‌ كۆترێكی سپی و له‌ گه‌ڵ شه‌هیدبوونی بۆ هه‌تا هه‌تایه‌ فڕی!.
