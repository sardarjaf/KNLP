دەزگای پەنابەرانی سەر بە نەتەوە یەكگرتووەكان لە ڕاپۆرتێكی نوێیدا دەڵێت ژمارەی ئەو كەسانەی زێدی خۆیان جێدەهێڵن بۆ پاراستنی ژیانیان، بە بەراورد لەگەڵ ساڵی پاردا هەشت ملیۆن كەس زیادی كردووە.
ئەنتۆنیۆ گوتەرس سەرۆكی ئاژانسی پەنابەرانی سەر بە نەتەوە یەكگرتووەكان دەڵێت گۆڕانكاریەكی بەرچاو دەبینن لە هەردوو ڕووی زۆربوونی ژمارەی ئاوارە و كەم بوونەوەی ڕێژەی دابینكردنی كۆمەك و یارەمەتی بۆ ئاوارەكان لە سەرانسەری جیهاندا.
نەتەوە یەكگرتووەكان دەڵێت زۆر بوونی قەیرانەكانی جیهان بۆتە مایەی وروژاندنێكی خراپ و ترسناكی كۆچبەری بە شێوەیەك بە ملیۆنان خەڵك لەتەواوی جیهاندا كەوتونەتە ناو ڕەوشێكی نەگونجاوی ئێجگار خراپەوە تا ئەو ئاستەی پەنا دەبرێتە بەر قاچاغچیەكان و بازرگانیكردن بە مرۆڤەوە، ئەمەش لەپێناو پاراستنی ژیانیان.
