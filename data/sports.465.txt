یانەی ریاڵ مەدرید لە مێژوی بەشداری لە خولە جۆراجۆرەکانی ئەوروپا چەندین جار روبەروی یانەکانی ئینگلتەرا بۆتەوە کە زۆرترینی ئەو روبەروبونەوانە بەرامبەر بە یانەی مانچستەر یۆنایتد بووە ، ریاڵ مەدرید شەوی سێ شەممە لە یاری چونی قۆناغی پێش کۆتایی خولی یانە پاڵەوانەکانی ئەوروپا دەبێتە میوانی یانەی مانچستەر سیتی ئینگلیزی ، پێشتر ریاڵ مەدرید تەنھا ٢ جار روبەروی ئەم یانەیە بۆتەوە ئەویش لە وەرزی ٢٠١٢ بۆ ٢٠١٣ بوو ھەڵبەت مەبەستمان لە خولەکانی ئەوروپایە نەک یاریە دۆستانەکان لەو وەرزەدا ریاڵ و مانچستەر لە قۆناغی یەکەم بەربەک کەوتن و ریاڵ یاری چونی ٣ بە ٢ بردەوەو یاری گەرانەوەش لە یاریگای ئیتحاد ٢ بە ٢ کۆتایی ھات ، لە گشتی ریاڵ مەدرید ە خولە جۆراوجۆرەکانی ئەوروپا ٣٠ جار بەرامبەر بە یانە ئینگلیزیەکان یاری کردووە کە ١١ یاری بە بردنەوە کۆتایی پھێناوەو ١٠ یاریشی دۆڕاندووەو ٩ یاریش بە یەکسان بون کۆتایی ھاتووە ، زۆربەی زۆری یاریەکانیش لە خولی یانە پاڵەوانەکانی ئەوروپا بووە ، لەو ٣٠ یارییە ریاڵ مەدرید ٤١ گۆڵی تۆمار کردووەو ٣٧ گۆڵیشی لێکراوە ، یانەی مانچستەر یونایتد زۆرترین جار روبەروی ریاڵ بۆتەوە ئەویش ٩ جارە لەو ٩ یاریەش ریاڵ ٣ یاری بردۆتەوەو ٤ یاریش دۆڕاوەو ٢ یاریش یەکسان بووە ، ئەم ژمارانە ئەوەمان پێدەڵێت کە یاریەکەی شەوی سێ شەممە بەرامبەر بە مان سیتی یاریەکی ئاسان نابێت
