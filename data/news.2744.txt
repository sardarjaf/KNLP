جێگری لێپرسراوی بازنەی حەمرینی یەكێتی نیشتیمانی كوردستان ئاشكرایدەكات" كەپێشنیارێك هەیە بۆداخستنی بارەگای حزبە كوردییەكان بۆماوەی یەك هەفتە وەك ناڕەزایەتییەك لەبەرامبەر بەدەنگەوە نەچوونی حكومەتی هەرێمی كوردستان بۆكێشەو گرفتەكانیان.
حەسەن بارام جێگری لێپرسراوی بازنەی حەمرینی یەكێتی نیشتیمانی كوردستان بەڕێگای كوردستانی راگەیاند: ئەو وەزعەی كە ئێستا لەڕووی ئەمنییەوە بەسەر شارۆچكەی خورماتوودا تێدەپەڕێت، مایەی قبووڵكردن نییە، بۆئەو مەبەستەش چەندینجار داوامان لەحكومەتی هەرێمی كوردستان و دەسەڵاتدارانی كورد كردووە، كەفریای شارەكە بكەون، بەڵام تاكو ئێستا بەهانامانەوە نەهاتوون.
بۆیە وەك ناڕەزایەتییەك بەرامبەر بەو بەهانانەچوونە، پێشنیارمانكردووە بۆماوەی یەك هەفتە سەرجەم حزبە كوردستانییەكانی نێو شارۆچكەكە بارەگاكانیان لەناو شاری خورماتوو دابخەن.
گوتیشی: لەبەرامبەر چارەسەرنەكردنی كێشەی ئەمنی و ئیداری خورماتوو ئامادەین هەڵوێستی توندتر بنوێنین، چونكە ناكرێت شارێك بەمجۆرە لەسایەی هەندێ لایەنی دژ بەئارامی وئاسایشی شارەكە بەڕێوەببرێت.
