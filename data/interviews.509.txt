مەلا بەختیار، لێپرسراوی دەستەی كارگێڕی، بەئامادەبونی شێركۆ میروەیس، ئەندامی سەركردایەتی‌و لێپرسراوی مەڵبەند، لەگەڵ ئەنجومەنی مەڵبەندی خانەقینی ی.ن.ك كۆبۆوەو لەوتەیەكیشدا تەئكیدیكردەوە: دۆخی ناو یەكێتیی ئارامترە، بەڵام هێشتا ماندووبوونی هەموومانی پێویستە كە یەكێتیی باشتر ئامادەبكەین، بەرەو كۆنگرەیەكی تەوافوقی، نەك بەرەو كۆنگرەی پاكتاوكردن.
ڕاشیگەیاند: سیاسەتی نێودەوڵەتی لەئێستادا باش نییەو دەوڵەتە گەورەكان، ستراتیجێكی رۆشنیان بۆ چارەسەركردنی كێشەكانی داعش‌و دوای داعش نییە و قوڵترین ناكۆكی لەنێوان روسیا و ئەمریكا، ئەمریكا و رۆژئاواشدا هەیە.
وتیشی: خەریكە هەموو دەستكەوتەكانی رۆژئاوا دەكەوێتە ژێر هەڕەشەوە.
هەروەك ئاماژەی بۆ ئەوەشكرد: كە لەهەلومەرج‌و سیاسەتی هەرێمایەتیشدا مەترسییەكی گەورە لەئارادایە و هێشتا كورد، لەناو چوارچێوەی دەوڵەتانی هەرێمایەتیدا دەناڵێنێت.
هەروەك بەشێكی كۆبوونەوەكە، تایبەت بوو بەگفتوگۆكردن لەگەڵ بەشی هەڵبژاردنی مەڵبەندی خانەقین ‌و لەبارەی هەڵبژاردنەكانی ئایندەی عیراق و ئەنجومەنی پارێزگاكان‌و پەرلەمانی عیراق، باس لەوەكرا خانەقین، یەكەمین قەزایە لەسەر ئاستی پارێزگای دیالەو لەسەرانسەری عیراقیشدا، كە بەرزترین رێژەی هاووڵاتیان ناوی خۆیان لەبایۆمەتری تۆماركردووە.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
