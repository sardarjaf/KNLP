بڕیارە ئەمڕۆ دووشەمە لە كاتژمێر 11ی شەو بەكاتی هەرێمی كوردستان لە یارییەكی مێژووییدا لە كلاسیكۆی خولی یانەكانی ئیسپانیا هەردوو یانە زلهێزەكەی ئەوروپا بەیەك بگەن،ئەم یارییەش بۆ یانەی ریال مەدریدو كوڕەكانی مۆرنیهۆ زەحمەت دەبێت كاتێك لە یاریگای نیو كامپی تایبەت بە یانەی بەرشلۆنە رووبەڕووی یەكتری دەبنەوە،كلاسیكۆی ئەمجارە جیاوازە لەگەڵ كلاسیكۆیەكانی تر،چونكە یانەی شاهانە بە بارودۆخێكی باش گوزەر دەكات،چونكە ئێستا لە پێشەنگی یانەكانی خولەكەیەو لە سەرووی لیستی ریزبەندی یانەكانی كۆمەڵەكەی دێت لە خولی یانە پاڵەوانەكانی ئەوروپا.
لەبەرامبەر ئەمەشدا یانەی بەرشلۆنە لەم یارییانەی دوایی خولی ئیسپانیا بەئاستێكی بەرز دەركەوتووە، بە تایبەتی لە یاری بەرامبەر ئەلمیریا كە بە هەشت گۆڵی خاوێن یارییەكەی بردەوە، بەڵام ئەمانە نابنە پێوەر بۆ یارییەكە، چونكە یارییەكەی ئەمشەو جیاوازە لە هەموو یارییەكانی تر،چونكە ئێستا ریال مەدرید خاوەن كۆمەلێك یاریزانی تازەیە لە ریزی یانەكەی، بۆیە ئەگەرەكان بۆدەستنیشانكردنی براوەی ئەم یارییە زەحمەتە كە كام یانە لەم یارییە براوە دەبێت .
تا ئێستا لە خولی یانەكانی ئیسپانیا یانەی ریال مەدرید 12یاری ئەنجام داوە و هیچ یارییەكی لە خولەكە نەدۆڕاندووە لە 10یاریش براوە بووە،تەنیا لە دوویاری بەرامبەر بووە، بەمەش لە پێشەنگی یانەكان دێت،یانەی بەرشلۆنەش لەیەك یاری لە كۆی 12یاری توشی دۆڕان هاتووە،هەردوو یانەش خاوەنی 33گۆڵن لەخولەكە،بەڵام ریال شەش گۆلی لێ تۆماركراوە و بەرشەش 8گۆلی لێ تۆماركراوە،ئێستاش یانەی ریال مەدرید بەتەنیا یەك خاڵ لەگەڵ بەرشلۆنە پێشەنگی یانەكانی گرتووە،بۆیە بردنەوە لەم یارییە بۆهەردوو یانە گرنگە، چونكە گەیشتنە بە لوتكەی یانەكان .
لە كۆی چواری یاری رابردوو كە لە چوار ساڵ ئەنجامیان داوە بەرامبەر یەكتری، یانەی ریال مەدرید نەیتوانویە هیچ یارییەك بباتەوە، بەڵكو لە هەر چوار یاری تووشی دۆڕان بووە،بۆیە ئێستا ریال بەهەر نرخێك بێت، بەدوای تۆڵە دەگەڕێت.
كاسیاسی گۆڵپارێزو كاپتنی یانەی ریال مەردید وتی بۆئەم یارییە هیچ قەسەیەك ناكەم،بە یارییەكی ئاسایی دەبینم،بەڵام ئەگەر باسی باشترین راهێنەر بكەی دەڵێم گواردێلایە پارساڵ باشترین راهێنەر بوو،مۆرینهۆ هەندێك لەخۆباییە.
