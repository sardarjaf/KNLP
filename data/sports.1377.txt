لە كۆتا جەولەی قۆناغی یەكەم و لە كۆمەڵەكەی سێیەم، هەردوو هەڵبژاردەی بەڕازیڵ و ڤەنزوێلا لە میانی یارییەكی كۆپا ئەمریكا لەناو یاریگای سانتیاگۆ دی چیلی رووبەڕووی یەكتربوونەوە.
لە ئەنجامدا كوڕانی سامپا توانییان بە زەحمەت لە ركابەرەكەیان ببەنەوەو بلیتێكی قۆناغی داهاتوو بۆ خۆیان و كۆڵۆمبیا بەدەستبهێنن، چونكە كۆڵۆمبییەكان چاوەڕیی دەستی بەڕازیلییەكان بوون بۆ ئەوەی بگەنە قۆناغی هەشتی ئەم پاڵەوانێتییە.
ئەنجامی یارییەكە بە دوو گۆڵ بەرانبەر بە گۆڵێك بەكۆتاهات، گۆڵەكانی بەڕازیل یاریزانان (سێلڤا ، فێرمینۆ) لە خولەكەكانی نۆ و ٥١دا تۆماریان كرد، تاكە گۆڵەكەی ڤەنزوێلا یاریزان فیدۆر لە خولەكی ٨٤دا تۆماری كرد.
