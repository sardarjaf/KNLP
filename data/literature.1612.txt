لە دوێنیوە لە ماڵ هاتۆتە دەرەوەو نەگەڕاوەتەوە، هەرکەس دۆزییەوە ( سێ سەد کرۆن ) خەڵاتی دەکەم لەگەڵ سوپاسدا بیهێنێت بۆ ئەم ناونیشانە:
کوڕە بەبینینی وێنەی کچەکە، زۆر چوو بە دڵیدا، ناوی کچەکەو ناونیشانو ژمارە تەلەفونەکەی لە مۆبایلەکەیدا هەڵگرت.
لە شوقەکەیدا، دەهات و دەچوو، سەگەکەش لە حەپە نەدەکەوت، هەرچۆنێك بوو ئەو شەوەی بەڕێکرد، بۆ بەیانی لەسەر ئیشەکەی زۆر بیری لە کوڕەکە و سەگەکە دەکردەوە،
چەندەها پرسیار و گومانی لا دروست بوو.
کە گەڕایەوە ماڵەوە، یەك دوو جار تەلەفونی لە کوڕەکەوە بۆ کرا، وەڵامی نەدایەوە، بۆ رۆژی دواتر لەسەر ئیشەکەی تەلەفونێکی بۆ کوڕە کرد، دوای چاکو چۆنی، کوڕەکە وتی بۆت دەکرێت، رۆژی شەمە، لە قاوەخانەی سەرسوچەکە، قاوەیەك پێکەوە بخۆینەوە ؟ 
کچەکە رەزامەندی دەربڕی، پاش سێ قاوەخواردنەوەی تر، کچەکە شەمەیەك کوڕەکەی داوەتکرد، بۆ ماڵەکەی خۆی، لەسەر مێزی نانخواردن، کوڕە راستی بەسەرهاتەکەی بۆ گێڕایەوە، پاشان کچەکە وتی :-
کردوومە بە پیشە، ئەو رۆژانەی خۆرەتاو بێت، جلی وەرزش لەبەردەکەم و دەچمە مەتبەخەکەم، چی سەمون و نان و هەویرەمەنیی زیادەیە دەیکەمە عەلاگەیەک و روودەکەمە دەریاچەیەك کە نزیکەی دوو کیلۆمەتر لە ماڵەکەمەوە دوورە.
بە وەرزش، دەستمکرد بە عەلاگەکەمدا پارچەیەك کێك هات بەدەستمەوە، خستمە سەر زەوییەکە، سێ چوار نەورەس لەدەورم بە جیکە جیك کۆبونەوە.
