 رۆژنامەكانی ئەڵمانیا لەژمارەی ئەمرۆیاندا بەگرنگیەوە باس لەو هێرشبەرە دەكەن كە لەلایەن بایرن میونشن چاودێریی دەكرێت بۆ میركاتۆی زستانە، رۆژنامەی فوتبۆڵ بێڵد ئاشكرایكرد: یانەی هۆڤنهایم داوایەكی لەلایەن ساندرۆ ڤاگنەری هێرشبەری پێ گەیشتووە تا دەستەبەرداری بن، كە ماوەیەك پێش ئێستا ئەو هێرشبەرە ویستی خۆی نیشاندابوو بۆ یاریكردن لەریزەكانی یانە باڤاریەكە لەداهاتودا، لەلای خۆیەوە رۆژنامەی بێڵدیش گرنگی بەو باسە داوە و ئاشكرایكردووە: ڤاگنەر دەیەوێت پەیوەندی بەبایرن میونشن بكات و دەڵێت: ڤاگنەر داوای لە هۆڤنهایم كردووە رێگەی بدەن بروات لەپێناو بایرن میونشن، لەلایەكی ترەوە رۆژنامەكان ئاماژەیان بەوەكردووە: یانەی بایرن میونشن جگە لە ڤارنەر بەنیازە گرێبەست لەگەڵ بنیامین باڤاردی ئەستێرەی لاوی یانەی شتوتگارت ئیمزا بكات كە تەمەنی 21 ساڵە، هەروەها باس لەوەش دەكەن: هەریەكە لە ئۆلیڤیە جیرۆی هێرشبەری ئارسناڵ و كاسپر دۆلبێرگی هێرشبەری ئەیاكسی هۆڵەندی دیاریكراون تا یەكێكیان ببێتە شوێنگرەوەی رۆبێرت لیڤاندۆڤسكی هێرشبەری پۆڵەندی، جێی ئاماژەپێكردنە: ماوەیەك بەر لەئێستا ساندرۆ ڤاگنەر گرێبەستەكەی لەگەڵ هۆڤنهایم تا هاوینی ساڵی 2020 نوێكردەوە، ئەو هێرشبەرە تەمەن 29 ساڵە ساڵی رابردوو لەیانەی دارمشتاتەوە پەیوەندی بە هۆڤنهایم كرد و وەرزی رابردوو لەبۆندس لیگا 11 گۆڵی لە 31 یاریدا تۆمار كرد، لەم وەرزەشدا تا ئێستا 4 گۆڵی لەگەڵ هۆڤنهایم تۆماركردووە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
