زیاتر له‌ ٥٠ هه‌زار كه‌س له‌ شاری برۆكسلی پایتەختی بەلجیكا، لە سەر داوای ساندیكا كرێكارییەكان و پشتیوانی پارتی كرێكاران و پارتە چەپەكانی دیكەی ئەم وڵاتە، لە دژی سیاسەتی تەقەشوفی ئابووری حكومەتی راستگەرای وڵات رژانە سەر شەقامەكانی ئەم شارە .
خۆپیشانده‌ران به‌ وتنه‌وه‌ی دروشمی "ئیتر توانامان نه‌ماوه‌"، له‌ دژی پڕۆژەی سیاسه‌ته‌ دژ بە كرێكاریه‌كانی "كریس پیتێرز"ی وه‌زیری كاری بەلجیكا لە حكومەتی راستگەرای وڵات ناڕه‌زایه‌تییان ده‌ربڕی.
ئه‌م چاكسازییانه‌ هاوكاتە له ‌گه‌ڵ زیادكردنی سەعاتی كار و كەمكردنەوەی كرێ و خراپكردنی ژینگەی كار .
به‌پێی ئه‌م چاكسازییانه‌ ی حكومەتی راستگەرای بەلجیكی خاوەند كار بۆیان هەیە لە هەفتەدا 45 سەعات كار بە كرێكاران بكەن، 
ئه‌م خۆپیشاندانه‌ له‌ لایه‌ن پۆلیسی بەلجیكییەوە هێرشی كرایه‌ سه‌ر و توندو تیژی لێكەوتەوە، بڕیاره‌ كارمه‌ندانی هێڵی شەمەندەفەری بەلجیكیش لە 1ی حوزەیران لە دژی حكومەتی راستگەرای وڵات دەست بدەنە مانگرتن، هاوكات ناڕەزایەتی حەرەسی زیندانەكان لە دژی دەركردن و كەمكردنەوەی موچەكانیان بەردەوامە .
ناڕەزایەتی كرێكارانی بەلجیكا هاوكاتە لە گەڵ ناڕەزایەتی بەربڵاوی كرێكارانی فەرەنسی دراوسێیان كە پێ دەنێتە ناو 3 مانگەوە .
