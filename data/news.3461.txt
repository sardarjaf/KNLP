بەرپرسێكی لیژنەی هەواڵگری سەر بە كۆنگرێسی ئەمریكا رایگەیاند، رێكخراوی تیرۆریستی داعش، تواناكانی خۆی بۆ ئەنجامدانی هێرشێكی گەورە بەهێز دەكات و هەوڵەكانیشی تەنیا خۆیان لە هاندان بۆ ئەنجامدانی ئەو هێرشانە نابینرێنەوە كە لەلایەن تاكەكانەوە، جێبەجێ‌ دەكرێن.
ئەو بەرپرسەی ئەمریكا كە نەیویست ناوی خۆی ئاشكرا بكات بە(CNN) راگەیاند:"دوای ئەو بڕوایەی لەنێو ئاژانسی هەواڵگری ئەمریكایی (CIA)ی بەرجەستەبوو سەبارەت بەوەی كە داعش لەم قۆناغەدا پێداگری لە ئەنجامدانی هێرشی ئاسایی دەكاتەوە لەڕێی بەكارهێنانی چەكی سوك و سانا، بەڵام لەئێستادا ئەو رێكخراوە توندڕەوە، تواناكانی بۆ ئەنجامدانی هێرشێكی گەورە، بنیات دەنێت".
بەرپرسەكەی ئەمریكا، باسی لەو زانیاریانە كرد كە ئاماژە بە ژمارەی چەكدارانی داعش دەكەن و وتی: "وێڕای ئەوەی كە زۆرێك پێیانوایە لە بۆردومانەكاندا هەزاران چەكداری داعش كوژراون، بەڵام  ژمارەی چەكدارانی ئەو رێكخراوە توندڕەوە، لەنێوان 20 بۆ 30 هەزار چەكداردایە و ئەوەش هەمان ژمارەی كاتی دەستپێكردنی هێرشە ئاسمانییەكانی هاوپەیمانی نێودەوڵەتییە".
