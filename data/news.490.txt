ئه‌ستێره‌ی فه‌ره‌نسی و یانه‌ی بایره‌ن میونیخی ئه‌ڵمانی فرانك ریبیری بووه‌ته‌ وێردی سه‌ر زمانی چه‌ندین یانه‌ی به‌ناوبانگی جیهانی و هه‌روه‌ها باس له‌وه‌ش ده‌كرێ، كه‌ ریبیری به‌نیازه‌ قه‌لاَی بایره‌ن میونیخ به‌جێبهڵێ، ئه‌م یاریزانه‌ رۆژانه‌ چه‌ندین پرسیاری له‌م شێوه‌یه‌یی لێده‌كرێ، ریبیری ته‌مه‌ن 27 ساڵ له‌م كات و ساته‌دا دژایه‌تیه‌كی ته‌واو ده‌كرێ سه‌ره‌رِای ئه‌وه‌ی له‌گه‌ڵ یانه‌ی باڤاری چه‌ندین ده‌ستكه‌وتی وه‌رگرتوه‌، له‌وانه‌ خولی یانه‌كانی ئه‌ڵمانیا و جامی ئه‌ڵمانیا و دووه‌می خولی یانه‌ پاڵه‌وانه‌كانی ئه‌وروپا، سه‌ره‌رِای سه‌رقاڵی ئیش و كاره‌كانی ماڵپه‌ری فیفا توانی ئه‌م دیمانه‌ی له‌گه‌ڵ ساز بكات.
* بایره‌ن میونیخ شای خولی یانه‌كانی ئه‌ڵمانیایه‌، كه‌چی له‌ خولی یانه‌كانی ئه‌وروپا چانسی وه‌كو پێویست نییه‌، تۆ چی ده‌ڵێیت؟
- ئه‌مه‌ راسته‌ بایره‌ن میونیخ گه‌وره‌ترین یانه‌ی ئه‌ڵمانیایه‌ و تیپێكی به‌هێزی هه‌یه‌ و ماوه‌یه‌كه‌ كۆنترۆڵی خولی یانه‌كانی ئه‌ڵمانیای كردووه‌، به‌لاَم له‌سه‌ر ئاستی ئه‌وروپا ئێستا به‌ره‌و باشتر ده‌رِوات و هیچ كۆسپێكی له‌به‌رده‌مدا نییه‌.
- ئه‌و گۆڵه‌ی، كه‌ له‌ قۆناغی هه‌شته‌می وه‌رزی 2007-2008، كه‌ له‌ كاتی زیادكراودا كه‌ ده‌كاته‌ خوله‌كی (120) له‌ یاری دێربی میونیخ دژی یانه‌ی میونیخ 1860 تۆمارمكرد و به‌م گۆڵه‌ش بووه‌ هۆی به‌ ده‌ستهێنانی نازناوی هه‌مان وه‌رز.
- خۆشحاڵ بووم له‌گه‌ڵ گشت ئه‌و یانه‌نه‌ی یارییم بۆ كردوون و هه‌ڵسوكه‌وتیان له‌گه‌ڵ من زۆر باش بووه‌، ئێستا یانه‌ی بایره‌ن میونیخ و پێشتریش هه‌ردوو یانه‌ی مارسیلیا و بریست.
* به‌رای تۆ كێ باشترین یاریزانه‌ و حه‌ز ده‌كه‌یت له‌ته‌ك چ یاریزانێك یاری بكه‌یت و خه‌ون به‌ چ یانه‌یه‌ك ده‌بینی یاری بۆ بكه‌ی؟
- به‌رای من لیونێل میسی به‌بێ ركابه‌ر باشترین یاریزانی جیهانه‌ و خۆشحاڵیشم له‌ته‌ك چاڤی یاری بكه‌م، چونكه‌ یاریزانێكی نایابه‌ و باش ده‌زانێ بۆشایی یاریزان پرِبكاته‌وه‌ و هه‌لی زێرِین بۆ براده‌ره‌كانی برِه‌خسێنێ و ئێستاش له‌ باشترین ئاستدایه‌، به‌ڵێ چه‌ندین یانه‌ هه‌یه‌ هه‌موو یاریزانێك خه‌ونی یاریكردنی پێوه‌ ده‌بینێ، له‌وانه‌ هه‌ردوو یانه‌ی ریال مه‌درید و به‌رشلۆنه‌ی ئیسپانی.
- حه‌ز ناكه‌م له‌یه‌ك شوێن یاری بكه‌م و ده‌مه‌وێ له‌ یاریگا سه‌ربه‌خۆ بم، به‌ تایبه‌تی له‌ هێڵی هێرشبردن زۆر یاری ده‌كه‌م و زۆریش له‌ یاریگا ده‌جوولێمه‌وه‌، ئه‌و شوێنه‌ی زۆر حه‌زم لێیه‌تی یاری لێبكه‌م باڵی چه‌په‌یه‌.
- له‌م پاڵه‌وانێتیه‌ گه‌وره‌یه‌ ئاستێكی باش نیشان بده‌ین و گرنگیه‌كی زۆری بۆ فه‌ره‌نسا هه‌یه‌ سه‌ره‌تا له‌ هه‌مووی گرنكتر ئه‌وه‌یه‌ قۆناغی كۆمه‌ڵه‌كان ببرِین و دواتر بگه‌ینه‌ یاری كۆتایی.
- به‌ ته‌ئكید ئاواتمان به‌ ده‌ستهێنانی نازناوی مۆندیالی باشووری ئه‌فریقیایه‌، چونكه‌ تیپێكی زۆر باش و نایابمان هه‌یه‌ و توانای ئه‌وه‌مان هه‌یه‌ ئه‌م ئاواته‌ به‌ ده‌ست بهێنین، زۆر تیپی به‌هێزی وه‌ك ئێمه‌ هه‌یه‌ له‌وانه‌ ئینگلیز و ئیسپان.
- مۆندیال گرنكترین شته‌ بۆ یاریزان، چونكه‌ باشترین هه‌ڵبژارده‌ و باشترین یاریزانانی جیهانی تیایدا به‌شدارن و پێوه‌ندی به‌ گشت براده‌ره‌كانم ده‌كه‌م و ماوه‌ی مانگێك پێكه‌وه‌ ده‌بین، مانای ئه‌وه‌یه‌ كاتێكی خۆش ده‌به‌ینه‌ سه‌ر، مۆندیالی 2006 به‌ هه‌قیقه‌ت زۆر خۆش بوو، توانیمان بگه‌ینه‌ یاری كۆتایی، به‌لاَم چانس یاوه‌رمان نه‌بوو به‌ لێدانی یه‌كلاكه‌ره‌وه‌ی سزا دۆرِاندمان.
- بێگومان زێنه‌دین زێدان، یاریزانێكی بێوێنه‌یه‌ و خاوه‌ن كه‌سایه‌تیه‌كی به‌رز و به‌هێزه‌، زێدان متمانه‌یه‌كی ته‌واوی به‌ براده‌ره‌كانی هه‌بوو به‌ به‌رده‌وامی گفتوگۆی له‌گه‌ڵ ده‌كردن، زێدان ئه‌و كاته‌ی تۆپی ده‌گرت وه‌كو جادوكه‌ر وابوو.
- نازانم كه‌ جێگره‌وه‌ی ئه‌م یاریزانه‌ بم، به‌لاَم كه‌ خه‌ڵك وا ده‌ڵێن و واشی بۆ ده‌چن، هه‌ست به‌ شانازییه‌كی بێوێنه‌ ده‌كه‌م و خۆشحاڵ ده‌بم، زیزۆ یاریزانێكی مه‌زنه‌ و كه‌سایه‌تیه‌كی مه‌زنیشی هه‌یه‌، ته‌نیا ده‌مه‌وێ شتی باش پێشكه‌ش بكه‌م و ئینجا هه‌ست به‌خۆشی ده‌كه‌م له‌ یاریگا.
- له‌ منداڵی به‌ ئاستی یاریزان جان پییر بابان سه‌رسام بووم، له‌به‌ر ئه‌وه‌ی ده‌یزانی چی ده‌كات به‌رامبه‌ر گۆڵی ركابه‌ره‌كه‌ی و زۆرترین گۆڵیشی تۆمار ده‌كرد.
- شه‌ش مانگی یه‌كه‌م له‌ وه‌رزی ئه‌مساڵدا ناخۆشترین ساتی وه‌رزشیم بوو، كه‌ تووشی پێكانێكی قورس هاتم و خۆشترین ساتیشم ئه‌و كاته‌ بوو، كه‌ له‌ مۆندیالی 2006 به‌ ئه‌نجامی (3-1) گۆڵ له‌ هه‌ڵبژارده‌ی ئیسپانیامان برده‌وه‌ و گۆڵێكم له‌و یارییه‌ تۆمار كرد، كه‌ ئه‌و كات به‌هێزترین هه‌ڵبژارده‌ ده‌بوو.
- به‌راستی ناتوانم بڵێم هیچ هێڵێكی به‌رگری به‌رامبه‌ر من زه‌حمه‌ت بووبێت، بۆیه‌ له‌ وه‌لاَمی پرسیاره‌كه‌ت ده‌ڵێم نه‌خێر.
