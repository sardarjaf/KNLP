“بێدەنگ” کە بۆ یەکەمین جار لە بەشی پێشبڕکێی سەرەکی نێودەوڵەتی شەست و نۆیەمین خولی فیستیڤاڵی نێودەوڵەتی فیلمی کان لە وڵاتی فەڕەنسا و هەروەها کۆمەڵێک فیستیڤاڵی جیهانی نمایشکراوە و تا ئێستا چەندین خەڵاتی گرینگی بەدەستهێناوە لە بەشی پێشبڕکێی کورتە فیلمەکانی “سینەمای جیهان” لە چوارەمین خولی فیستیڤاڵی نێودەوڵەتی فیلمی دهۆک لە هەرێمی کوردستان نمایشکرا.
کورتە فیلمی “بێدەنگ” بۆ بردنەوەی خەڵاتی بەشی پێشبڕکێی سەرەکی “نێودەوڵەتی” بە ناونیشانی “سینەمای سەعادەت” لە سی و پێنجەمین خولی فیستیڤاڵی جیهانی فیلمی فەجر لەگەڵ 14 کورتە فیلم لە وڵاتانی جۆراوجۆری جیهان لە رکابەریدا دەبێت، لەوانە: کورتە فیلمی “قوناغ” A Place لە دەرهێنانی “ئەیوان فێرناندێز دی کۆرۆبا” لە وڵاتی ئیسپانیا، کورتە فیلمی “ئامالیمبۆ” Amalimbo لە دەرهێنانی “خوان پابلۆ لیبۆسارت” لە وڵاتی سوید، کورتە فیلمی “بە هۆی ئەڤینەوە” Because of Love لە دەرهێنانی “یوم.
عەبدوالغفوور شاهین” لە وڵاتی تورکیا، کورتە فیلمی “ئەو پەڕیی سنوور” Beyond the Border لە دەرهێنانی “دانیلە لۆکا” لە وڵاتی سویسڕا، کورتە فیلمی “هێرش بۆ هەژدیها” Charge The Dragon لە دەرهێنانی “یان بۆبنیچک” لە وڵاتانی کۆماری چیک و ئسلۆڤانیا، کورتە فیلمی “هەڕاجی خەونەکان” Dreams on Sale لە دەرهێنانی “ولاد بۆزیانۆ” لە وڵاتی رۆمانی، کورتە فیلمی “ماڵ” Home لە دەرهێنانی “ئێرینا تسیلیک” لە وڵاتی ئۆکڕاین، کورتە فیلمی “نامرۆڤانە” Inhuman لە دەرهێنانی “دانیەل دیمیدرۆف” لە وڵاتی رووسیا، کورتە فیلمی “رۆژەکانی دوایی” Last Days لە دەرهێنانی “ئارتۆرۆ لێئۆن لیرنا” لە وڵاتانی پڕۆ و ئیسپانیا، کورتە فیلمی “مەسخ” Metamorphosis لە دەرهێنانی “ئادریان ئارسە” لە وڵاتی مەکزیک، کورتە فیلمی “سرتەکانی با” Wind’s Whispers لە دەرهێنانی “لۆئیک ژۆنە” لە وڵاتی فەڕەنسا، کورتە فیلمی “ریکلامی فرۆش” Online Shopping لە دەرهێنانی “قەسیدە گوڵمەکانی” لە وڵاتی ئێران، کورتە فیلمی “تەناوب” Periodicty لە دەرهێنانی “عەلی خوشدونی فەراهانی” لە وڵاتی ئێران و هەروەها کورتە فیلمی “پێشخزمەت” The Servant لە دەرهێنانی “فوڕنووش عابیدی” لە وڵاتی ئێران.
