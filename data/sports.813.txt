لە دوای شكستە چاوەروان نەكراوەكەی هەڵبژاردەی ئیتاڵیا بەرامبەر بە هەڵبژاردەی سوید لە پاشكۆی پاڵاوتنەكان و بێبەشبوونی ئەو هەڵبژاردەیە لە مۆندیالی داهاتوو، دانیێلی دی رۆسی یاریزانی هێڵی ناوەندی هەڵبژاردەی ئیتاڵیا شانبەشانی هەریەك لە جیان لویجی بۆفۆن و ئەندریا بارزالی چووە پاڵ ئەو یاریزانانەی شەوی رابردوو بە رەسمی وازهێنانی خۆیان لە یارییە نێودەوڵەتییەكان راگەیاند.
لەو بارەیەوە دی رۆسی لە لێدوانێكیدا بۆ  كەناڵی رای سپۆرتی ئیتاڵی ووتی: بارودۆخێكی خراپمان بەسەرهات و هەمووان نیگەرانیین، لە راستیدا چەند رێگایەك هەیە كە رێرەوی ژیانمان دیاری دەكات، منیش نزیكەی 16بۆ 17ساڵ بەردەوام خزمەتی هەڵبژاردەكەم كرد، بۆیە لە ئێستادا بیر لەوە بكەمەوە كە بە یەكجاری واز لە یارییە نێودەوڵەتییەكان بهێنم كە بە راستی تەنانەت بیركردنەوە لەم كارە ئازار بە جەستەم دەگەیەنێت، سەرباری ئەو كارەساتەی بەسەر هەڵبژاردەی ئیتاڵیا هات دی رۆسی تەمەن 34 ساڵ, شانازی بەسەرجەم یاریزانەكانی هەڵبژاردەكەیەوە دەكات و داواش لە یەكێتی تۆپی پێی ووڵاتەكەی دەكات كە لەداهاتوودا پشت بە یاریزانە لاوەكان ببەستن.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
