لەدوای ئەم چەند ساڵەی ڕابردو کە دانیشتوانی هەرێمی کوردستان کەوتنە بەر لێشاوی قەیرانی سیاسی و قەیرانی سیاسیش دۆخی نا هەمواری ئابوری خولقاند و حیزبە کوردستانیەکان بەتایبەت پارتی لەژێر دەمامکی کوردایەتی و دروست کردنی دەوڵەتی کوردیدا بۆ درێژەدان بە حوکمی ناڕەوای بنەماڵەی بارزانی و مانەوەیان لە کورسی دەسەڵاتدا بۆ ئاچوغ کردن و دیزە بەدەرخۆنە کردنی سەروەت وسامانی نیشتیمان لەژێر زەبری قەڵەم ڕۆی حوکمڕانی و پەرژینی هێزی چەکدار بە پەکخستنی پەڕلەمان ئینتیمای تاکی کوردیان لاواز کرد بە پڕۆسەی دیموکراتی و بەتایبەت تر لە سنوری قەڵەم ڕەوی یەکێتیدا و دەرچونی کاندیدی بزوتنەوەی گۆڕان بۆ پارێزگای سلێمانی و هێنانی ڕێژەیەکی بەرچاو دەنگ و متمانەی جەماوەر بە لیستەکەو بە کاندیدەکەی کە دکتۆر (هەڤاڵ ابو بکر ) بو وە بە حوکمی چەق بەستویی سیاسی و پێداگری یەکێتی و نەدانی پارێزگاری سلێمانی بە کەسی براوەی یەکەمی هەڵبژاردن و پاش سازانی سیاسی و ڕێکەوتن لە نێوان گۆڕان و یەکێتیدا بە دووساڵ و دواتر بە بڕو بیانوی بۆشای یاسای و کێشەی کورسی سەرۆکایەتی هەرێم کەلەلایەن بزوتنەوەی گۆڕانەوە بە ماوە بەسەر چو ناوزەند دەکرێت کە دەبو پارێزگاری سلیمانی لە دوای تێپەڕ بونی دوساڵی یەکێتی فەرمانی سەرۆکایەتی هەرێمی بۆ دەربکرێت و بزوتنەوەی گۆڕانیش سەرۆکی ماوە بەسەرچوی هەرێمی کوردستان کە مسعود بەرزانییە و لەهەمان کاتدا سەرۆکی پارتیشە بە سەرۆکی هەرێمی نازانێت دوبارە لەو نێوەندەدا مافی کاندیدەکەی بزوتنەوەی گۆڕان کە دەرچوی یەکەمی پارێزگای سلێمانی بو بۆ جاری دوهەم ماف خوراو کراو نەکرایە پارێزگار لەم دیدانەوە خەڵکانێکی زۆر کە دەتوانم بڵێم بەڕێژەی دەنگەکانی پارێزگارە دەرچوەکەی هەڵبژێردراوی سلیمانی کە نەکرایە پارێزگار لە پڕۆسەی هەڵبژاردن و بنەماکانی دیموکراتی و ئاڵو گۆڕ کردن و دەستاو دەست کردنی ئاشتیانەی دەسەڵات مەئیوس و نا ئومێد بون و تۆراون لە هەڵبژاردنی ئایندە لای هەموان ڕونە دابەزینی ڕێژەی دەنگدەر و بەشداری نەکردن هەمیشە لە بەرژەوەندی دەسەڵاتە خۆسەپێن و دیکتاتۆرەکانە و بە بەژداری نەکردنی خەڵکانی سادە و دەنگە خۆڵەمێشیەکان و دەنگە ناڕازیەکان (ئۆپوجسێون) کێرفی دەنگە کۆنکرێتیە بەستراوەکانی حیزبە دەسەڵات دارەکان بەرز دەکاتەوە و تەواوی ئەوانەی کە بەرژەوەندیان لە لایەن حیزبەوە پارێزراوە وەک موچەی حیزبی و ئیمتیازات و ڕای کردنی مامەڵەی ڕۆژانە و ڕۆتین چی و تەندەر چی حیزبی و مقاولی حیزبی و کۆمپانیای حیزب و هەمو ئەوانەی کە لەڕێگەی حیزبەوە بەرژەوەندیان پارێزراوەو بونەتە دەنگی کۆنکرێتی دەسەڵات بەشداریەکی بەرچاوی پڕۆسەکەدەکەن .. لەو نێوەندەدا دەنگی کام لایەن دا دەبەزێت ؟؟ بیر کردنەوەو ڕێگا چارە چییە بۆ گەڕاندنەوەی متمانەی ئەو خەڵکانەی کە وا هەست دەکەن دەنگەکانیان بە فیڕۆ چو کە داویانە بە لایەنێک و کاندیدەکەیان بۆ کردۆتە کەسی یەکەمی هەڵبژێردراو و سیاسیەکان و خاوەن بڕیارەکانی ئەو لایەنە نەیان توانی ئیستیحقاقی کەسی دەرچوی هەڵبژاردن و دەنگی هاوڵاتی بچەسپێنن ؟؟!!
وەڵامەکەی بۆ سیاسیە باڵاکانی ئەو لایەنە جێ دەهێڵم
