رابیته‌ی بانكه‌كانی عیراق ده‌ستپێشخه‌رییه‌كی بۆ دابه‌زینی نرخی دۆلار به‌ هاوڵاتیان و كۆمپانیاكانی دراو راگه‌یاند و به‌پێی ده‌ستپێشخه‌رییه‌كه‌ له‌ ئه‌مڕۆ یه‌كشه‌ممه‌وه‌ یه‌ك دۆلار به‌ هه‌زار و 193 دینار و بۆ حه‌واڵه‌ به‌ هه‌زار و 192 دینار ده‌فرۆشرێت.
ئه‌حمه‌د حاجی ره‌شید وتی: "ئه‌و بانكانه‌ دۆلار به‌ هاوڵاتیان و كۆمپانیاكانی دراو یه‌ك دۆلار به‌ هه‌زار و 193 دینار و بۆ حه‌واڵه‌ به‌ هه‌زار و 192 دینار ده‌فرۆشن".
ئه‌وه‌شی خسته‌ڕوو: "بانكی ناوه‌ندی عیراق رۆژانه‌ 120 ملیۆن دۆلار ده‌خاته‌ بازاڕه‌كانی عیراقه‌وه‌ هێشتا كاریگه‌ری نه‌بووه‌ و نرخی دۆلار به‌رزتر بووه‌ته‌وه‌، بۆیه‌ نازانین ئه‌مه‌ی رابیته‌ی بانكه‌كانی عیراق پێی هه‌ڵده‌ستێت بڕه‌كه‌ی چه‌نده‌یه‌، بۆ ئه‌مه‌ش ده‌بێت چاوه‌ڕوانی كاریگه‌رییه‌كه‌ی بكه‌ین".
