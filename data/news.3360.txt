سامان حوسێن، سكرتێری رێكخراوی یەكێتی كەمئەندامانی كوردستان راگەیاند، رۆژی چوار شەممە 25ی ئایاری 2016 وەكو شەش رێكخراوی خاوەن پێداویستی تایبەت خۆپیشاندانێك لەبەردەم بارەگای مەكتەبی سیاسی یەكگرتووی ئیسلامی كوردستان لەشاری سلێمانی ئەنجامدەدەن.
هۆكاری خۆپیشاندانەكە وەك سامان حوسێن باسیكرد، بۆ ئەوە دەگەڕێتەوە وەزیری كار‌و كاروباری كۆمەڵایەتی، كە لەپشكی یەكگرتووی ئیسلامییە، بە دەركردنی رێنماییەك، رێژەی كەمئەندامی بۆ وەرگرتنی مووچە لە40% بۆ 70% بەرزكردووەتەوە، بەو هۆیەشەوە وەك ئەو گوتی "زیاتر لە 40 هەزار خاوەن پێداویستی تایبەت مووچەیان بڕاوە، من وەك سكرتێری رێكخراوێكی كەمئەندامی رێژەی كەمئەندامەیەكەم 65% بەو هۆیەشەوە مووچەكەم بڕاوە".
سامان حوسێن ئەوەشی خستەڕوو لەو خۆپیشاندانەدا بەیاننامیەكی چوار خاڵی دەدەن ئەو حیزبە، گرنگترین خاڵیشیان ناچاركردنی وەزیرەكەیانە بەوە رێنمایی ژمارە 2هەڵوەشێنێتەوە كە بووەتە هۆی بڕینی مووچەی زیاتر لە 40 هەزار خاوەن پێداویستی تایبەت.
