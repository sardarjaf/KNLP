 ركابەرییەكانی بەدەستهێنانی خەڵاتی كلۆپ سوكر بۆ ساڵی 2017 لەنێوان 4 لەدیارترین راهێنەرەكانی جیهان یەكلایی دەبێتەوە كە وا بریارە لەئاهەنگێكی تایبەت لە دوبەی و لەرۆژی 28 ی ئەم مانگە براوەكەی ئاشكرا بكرێت، بۆ بەدەستهێنانی خەڵاتەكە هەریەكە لە ئەننتۆنیۆ كۆنتی ئیتاڵی و راهێنەری یانەی چیڵسی ئینگلیزی و ماسیملیانۆ ئەلیگری راهێنەری یۆڤانتۆسی ئیتاڵی و خۆزیە مۆرینهۆی پورتوگالی و راهێنەری مانچستەریونایتدی ئینگلیزی و زێنەدین زێدانی فەرەنسی و راهێنەری یانەی ریاڵ مەدریدی ئیسپانی ركابەری دەكەن، زێدان لەساڵی 2017 چەند دەستكەوتێكی لەگەڵ یانەی شاهانە دەستەبەركرد بەجۆرێك جگە لەنازناوی لالیگا توانی دەستكەوتێكی گەورەی تر بەدەست بهێنێت كاتێك بۆ ساڵی دووەم بەدوای یەك نازناوی چامپیۆنس لیگی بەدەستهێنا، زێدان بەوەوە نەوەستا و جامی سوپەری ئەوروپی لەبەرامبەر مانچستەریونایتد بەدەستهێنا و هەلی بەدەستهێنانی نازناوی جامی جیهانی یانەكانیشی لەبەردەستە، لای خۆیەوە ئەنتۆنیۆ كۆنتی راهێنەری بلوز كاروانەكەی لە پریمەرلیگ و لەگەڵ چیڵسی لەیەكەم وەرزیدا بەبەدەستهێنانی نازناوی خولەكە دەستپێكرد و كۆتایی بەنیگەرانیەكانی هاندەرانی ئەو یانەیە هێنا كە لەوەرزی 2015 بۆ 2016 روبەرویان بۆوە، ماسیملیانۆ ئەلیگری هەرچەندە نازناوی چامپیۆنس لیگی نەبردەوە، بەڵام سەركردایەتی یۆڤانتۆسی كرد بۆ بەدەستهێنانی نازناوی كاڵچۆ بۆ شەشەم وەرزی بەدوای یەك لەپاڵ نازناوی جامی ئیتاڵیا، خۆزیە مۆرینهۆی پورتوگالیش كە ئەركی راهێنەرایەتی مان یونایتدی وەرگرت توانی یانەكە بگەرێنێتەوە بۆ ستەیجی نازناوە ئەوروپیەكان كاتێك لەیاری كۆتایی ئەوروپا لیگ لە ئەیاكسی هۆڵەندیان بردەوە و جامەكەیان بەرز كردەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
