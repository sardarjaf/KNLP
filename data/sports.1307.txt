 لە یاریەكی تری قۆناغی سێیەمی پاڵاوتنەكانی گەیشتن بۆ وەرزی داهاتوی خولی یانە پاڵەوانەكانی ئەوروپا، یانەی دینامۆ كییڤی ئۆكرانی لەنێو یاریگا و بەردەم هاندەرانی بردنەوەیەكی گەورەی تۆمار كرد و بە 3 گۆڵ بەرامبەر بە گۆڵێك شكستی بەیانەی یۆنگ بۆیزی سویسری هێنا، دوای 15 دەقیقە یاریكردن ئەندریە یارمۆلینكۆ دەرگای گۆڵ تۆماركردنی كردەوە و یانە ئۆكرانیەكەی بەگۆڵێك پێشخست، دواتر و لەدەقیقەی 34 دیۆدۆنی میوكاتی دینامۆكییڤی كردە خاوەن گۆڵی دووەم و گێمی یەكەم بەو 2 گۆڵە كۆتایی هات، لە گێمی دووەم لە دوا ساتەكانی كاتی یاسایی یاریەكەدا كریستیان فاسناچ گۆڵێكی بۆ یۆنگ بۆیز تۆماركرد و جیاوازیەكەی بۆ گۆڵێك بۆ كەمكردەوە، بەڵام لە دەقیقەی 3 ی كاتی زیادكراوی یاریەكەدا دینیس گارماش بە تۆماركردنی گۆڵی سێیەمی دینامۆ كییڤ هیواكانی یانە سویسریەكەی بۆ یەكسانكردنەوەی ئەنجامەكە پوچەڵكردەوە و دواجار یاریەكە بە بردنەوەی دینامۆ كییڤ بە 3 گۆڵ بەرامبەر بە گۆڵێك كۆتایی هات.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
