بەرپرسی راگەیاندنی یانەی وەرزشی زاخۆ رایگەیاند كە تیپی تۆپی پێی یانەكە گرێبەستی لەگەڵ راهێنەرێكی رۆمانی واژۆ كرد .
دوای ئەوەی سەرۆكی یانەی زاخۆ عبدلوەهاب محمد گەشتی بۆ رۆمانیا كرد بەمەبەستی گفتۆكۆكردن لەگەڵ راهێنەر ئیلیا ستانی رۆمانی ودواجار هەردوو لا گەیشتنە رێكەوتن و راهێنەری ناوبراو بۆ وەرزی داهاتوو سەرپەرشتی تیپی تۆپی پێی یانەكە دەكات بێ ئەوەی ئیدارەی یانەكە ئاماژە بەبڕی گرێبەستەكە بكات .
ئیلیا ستان ستافێكیشی لەگەڵ خۆی دەهێنێتە شاری زاخۆ وەكو راهێنەری توانای جەستەیی ویاریدەدرێك و هەروەها یانەی زاخۆ راهێنەرێكی عێراقی وەكو یاریدەدەر وهەروەها راهێنەری گۆڵپارێزان لەگەڵ ستافی دەستەی راهێنەرایەتی یانەكە دەستنیشان دەكات .
ئیلیا ستان یاری بۆ هەڵبژاردەی رۆمانیا كردووە و هەروەها یاریزان و راهێنەری یانەی ستیوا بۆخارستی رۆمانی بوە  وجگە لەمەیش لە وڵاتانی كەنداو وەكو راهێنەر كاری كردووە بەتایبەتی لەئیمارات و سعودیە .
