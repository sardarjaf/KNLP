به‌ختیار عه‌بدولڕه‌حمان قایمقامی قه‌زای‌ مه‌ڵبه‌ندی‌ سلێمانی له‌ راگه‌یندراوێكدا كه‌ وێنه‌یه‌كی‌ بۆ خه‌ندان نێردراوه‌ رایگه‌یاندووه‌، له‌ ماوه‌ی‌ چه‌ند هه‌فته‌ی‌ رابروودا كێشه‌ی‌ كه‌می‌ غازی‌ ماڵان، كه‌ به‌هۆی‌ نۆژه‌نكردنه‌وه‌ی‌ كۆمپانیای‌ "دانا غاز" وه‌ سه‌ریهه‌ڵدابوو، له‌ ئێستادا چاره‌سه‌ركراوه‌ و بڕی پێویست له‌ غاز ده‌گاته‌ شاری‌ سلێمانی‌.
ئاماژه‌ی‌ به‌وه‌شكردووه‌، سبه‌ینێ دووشه‌ممه‌ 21/9/2015 له‌ یه‌كێك له‌ كارگه‌كانی‌ غاز، به‌ چاودێری‌ لیژنه‌ هاوبه‌شه‌كان، هه‌ڵمه‌تێكی‌ دابه‌شكردنی‌ غاز ده‌ستپێده‌كات، بۆ ئه‌وه‌ی‌ به‌یه‌كسانی‌ غاز بگاته‌ ده‌ستی‌ هاوڵاتیان.
قایمقامی‌ سلێمانی‌ ئه‌وه‌شی ئاشكراكردووه‌، كێشه‌ی‌ كه‌می‌ غازی‌ ماڵان تا راده‌یه‌كی‌ به‌ر چاو چاره‌سه‌ركراوه‌ و له‌هه‌وڵی‌ به‌رده‌وامیشداین بۆ ئه‌وه‌ی‌ كێشه‌كه‌ به‌یه‌كجاری‌ چاره‌سه‌ربكرێت.
