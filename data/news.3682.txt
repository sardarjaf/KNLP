كه‌مێك پێش ئێستا ته‌قینه‌وه‌یه‌ك له‌ بنكه‌یه‌كی‌ سه‌ربازی‌ له‌ ئه‌نقه‌ره‌ی‌ پایته‌ختی‌ توركیا روویدا و به‌پێی‌ زانیارییه‌كانیش ژماره‌یه‌كی‌ زۆر برینداری‌ لێكه‌وتووه‌ته‌وه‌.
پاسێكی‌ گواستنه‌وه‌ی‌ سه‌ربازانی‌ توركیای‌ كردووه‌ته‌ ئامانج.
به‌پێی‌ زانیارییه‌كان، ته‌قینه‌وه‌كه‌ له‌ نزیک بینای پەرلەمانی  توركیا بووه‌ لە ناوچەی کیزیلایک.
كه‌ناڵی‌ ئه‌لعه‌ره‌بیه‌ له‌ زاری‌ پۆلیسی‌ توركیاوه‌ بڵاویكردووه‌ته‌وه‌، كه‌ته‌قینه‌وه‌كه‌ به‌هۆی‌ ئۆتۆمبێلێی‌ بۆمبڕێژكراوه‌وه‌ بووه‌ و ژماره‌یه‌ك زۆر برینداریش هه‌یه‌.
ریچارد مۆر باڵیۆزی بەریتانیا لە تورکیا  هاوخەمی خۆی بۆ تورکیا دەربڕی و ئەم کردەوە تیرۆریستییە ئیدانە دەکات
ماڵپەڕی حوڕییەت لەزاری پارێزگاری ئەنقەرەوە بڵاویکردۆتەوە بەپێی ئامارە سەرەتاییەکان ٥ کەس کوژراون و ١٠ تریش بریندار بوون.
حكومه‌تی‌ تورکیا دەلێت کەس بۆی نییە روماڵی تەقینەوه‌کە بکات و سه‌رۆك وه‌زیرانی‌ توركیاش به‌هۆی‌ ته‌قینه‌وه‌كه‌وه‌، سه‌ردانه‌كه‌ی‌ بۆ وڵاتی‌ به‌لجیكا دواخست.
به‌پێی به‌ڵگه‌نامه‌ی ژماره‌ 6112 رۆژی 15.2.2011 سه‌باره‌ت به‌ خزمه‌تگوزاری په‌خش و ده‌زگای ته‌له‌فزیۆن و رادیۆ و ماده‌ی 7 پێویسته‌ باردوخی ئه‌منی لە هه‌ركاتێكدا بپارێزێت، بەو هۆیەوە ئێمه‌ په‌خش بەشێوه‌یه‌كی كاتی قه‌ده‌غە ده‌كه‌ین.
