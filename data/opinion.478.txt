ئێستە لە کوردستان بەشداری ڕێژەی ژن لە پۆستە باڵاکاندا نەک هەر ٢٥٪ نیە بەڵکو تا ئاستی سفرە ، خۆ ئەگەر لە پەرلەمان و لە ئیدارەکاندا ببێت ئەوا تا ئاستی وەزیر ڕۆشتوە ، بەڵام ئەم دۆخەی کە هەیە جگە لە پیاوەکان کە ڕۆڵێ تیا دەبینن ژنەکان بە وەزیرەکانیشەوە توانای بەشداریان نیە ، خۆ ئەگەر هەشبێت ئاوا تەنها وەک قسە هەیە ، دەبینین وەفدەکان ژنیان هەر تیا نیە ، قسەیەک هەیە دەڵێت نە کۆمەڵگا نە حکومەت کامڵ نابیت تا ژنان ڕۆڵی سەرەکی نەبین وەک پیاو تێدا ، خۆ ئەگەر ژن ڕۆڵێ هەبوایە و بەشداری چالاکی هەبوایە ئەوا لەسەر ئاستی دەرەوە دەبوە نمونەیەکی جوان ، ئەمەش دەگەڕێتەوە بۆ ئەوەی کە ئیرادەیەک نیە ئەو ڕۆڵە بەژن بدات ، دەبینین لەبەر ئەوەی پەکەکە ڕۆڵی ژنی وەک ڕۆڵی سەرەکی دابین کردوە چی کاریگەرییەکی لەسەر ئاستی جیهان دروست کردوە ، دەنگی شەقام و ناوەندی دەستەڵاتەکانی هەمو دنیای بۆ لای خۆی ڕاکێشاوە کە بوە بە شانازییەک بۆ هەر کوردێک لە هەر کوێ ی دنیادا بێت ، ئەمەش بەوەتە خاڵێکی بەهێز بۆ کورد و پەیەدە و یەپەژە و پەکەکە بۆ هاوکاری کردنی کورد ، بە جۆرێک لە مێژوی مرۆڤایەتیدا یەکەم جارە ژن بەو شێوە سەرەکیە ڕۆڵی دەبێت ، بەتایبەت لە بەرەکانی جەنگدا ، کار گەشتە ئەوەی زۆرێک لە ڕۆژنامە و گۆڤارە جیهانیەکان وێنەی ژنی گەریلایان دادەنا ، بەڵام لە باشور ئەم قەیرانانە هەن ، خۆ ئەگەر ژنێک سەرۆکی هەرێم بوایە ئێستە دۆخەکە نەدەگەیشتە ئەم شوێنە ، یان گەر ژن ڕۆڵی هەبوایە ئێستە دۆخەکە نەرم تر دەبو لەو ڕەقییەی کە ئێستە هەیە ، واتا ژن باشتر دەتوانێت لە دۆخە وەستاوەکان بپەڕیتەوە ، بۆیە تا ئەو ژینگەیە دروست نەبێت ژن بتوانێت ڕۆڵی هەبێت ، بەشدار بێت لە ناوەندەکانی دەستەڵاتدا وەک توانای خۆی ، ئەوا نە دەستەڵاتیکی تەندروست دەبێت ، نە حکومەتێکی باش ، گرنگە ژن بتوانێت ئەوەندە چالاک بێت ، بگاتە ئاستە بەرزەکان وەک سەرۆکایەتییەکان بە سەرۆکی هەرێمیشەوە ، ئەو کات دۆخەکە نەرم تر دەبێت وەک ئەو ڕەقی و وەستاوییەی ئێستە هەیە .
