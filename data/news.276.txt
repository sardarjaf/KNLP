فیدراسیۆنی سەرانسەری پەنابەرانی عێراق رۆژی 6ی شوباتی 2016 لەكۆنگرەیەكی رۆژنامەوانیدا رایگەیاند" ژمارەی كۆچبەرانی هەرێمی كوردستان كەمانگی رابردوو لەدەریای ئیجەدا خنكاون ٨٤ تەرمیان دۆزراونەتەوەو ٥٠ تەرمیش تا ئێستا بێسەروشوێنن".
روونیشیكردەوە" لە ساڵی ٢٠١٥وە تا ئێستا ٢٠٠ هەزار هاووڵاتی عێراق و هەرێمی كوردستان كۆچیان بۆدەرەوەی وڵات كردووە.
جێی باسە لە ٢٢ی كانونی دووەمی 2016 بەلەمێك نقومبوو بەهۆیەوە ٢٥ كۆچبەر تەرمەكانیان دۆزرانەوە.
لە ٢٨ی كانوونی دووەمیشدا دوای شەش رۆژ دیسانەوە بەلەمێكی دیكە كە 35 كۆچبەری لە توركیاوە بۆ یۆنان دەگواستەوە نقوومبوو، تەنیا ٨ كەسی رزگاربوو، تا ئێستا تەرمی ٢٧ كەسیان دۆزراونەتەوە.
رۆژی 6ی شوباتیش تەرمی ٢٥ كۆچبەری كورد كە لەكۆتایی مانگی رابروودا لە دەریای ئیجەدا خنكان، لە یۆنانەوە بۆ هەرێمی كوردستان بەڕێكران.
