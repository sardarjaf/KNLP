نیكۆلاس مادۆرۆ، سەرۆك كۆماری فەنزوێلا لەرۆژی یەكشەممە 1ی ئایار كاتژمێری فەرمی ئەو وڵاتەی 30 خولەك پێشخست.
هەر لەگەڵ ئەو بڕیارە، خشتە بۆ كارەبا دانراوە و كارەبای 24 كاتژمێر نابێت و هەروەها قوتابخانەكانیش لە رۆژی هەینی پشوو دەبن و داواش لە فرۆشگاكان كراوە هەتا نیوە رۆژێك ئیش بكەن و خۆشیان دەبێ كارەبای خۆیان دابین بكەن.
هاوكات جیا لەو بڕیارە سەرۆك كۆماری فەنزوێلا پێشتریش بە هۆی خراپی بارودۆخی ئابووری و نەبوونی كارەبا، بڕیاریدار فەرمانبەرانی حكومەت لە هەفتەدا 5 رۆژ پشوو بن و تەنیا رۆژانی دووشەممە و سێشەممە بۆماوەی 6 كاتژمێر دەوام بكەن، لە كاتێكدا پێشتر فەرمانبەرەكانی ئەو وڵاتە لە هەفتەدا 5 رۆژ و رۆژانەش 8 كاتژمێر دەوامیان دەكردن.
مادۆرۆ دۆخینەخوازراوی وڵاتەكەی بە "شەڕی ئابووری" لەلایەن سەرمایەداران و "دوژمنانی شۆڕش" لە فەنزوێلا لەقەڵەمداو داوای لە هاوڵاتیانی كرد لەبەرانبەر ئەم قەیرانانە خۆڕاگر بن.
