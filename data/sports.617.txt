 تیبۆ كۆرتوای بەلجیكی و گۆڵچی یانەی چیڵسی ئینگلیزی لەماوەی ساڵانی رابردوو و تا ئێستا سەركەوتوو بووە لەنمایشكردنی ئاستە بەرزەكەی و ئەوەش وایكردووە لەلایەن یانە گەورەكانی ئەوروپای گرنگی پێ بدەن، یانەی ریاڵ مەدرید یەكێك بووە لەو یانانەی كە بەبەهێزی ویستی خۆی نیشانداوە بۆ ئیمزاكردنی گرێبەست لەگەڵ كۆرتوا تا بیكاتە شوێنگرەوەی كیلۆر ناڤاسی گۆڵچی كۆستاریكی، پێگەی دۆن باڵۆنی ئیسپانی لەهەواڵێكیدا ئاشكرایكردووە: یانەی بەرشەلۆنە هاتۆتە سەر هێڵ بۆ ئەو گۆڵچیە و بیر لەوە دەكاتەوە پێش یانەی ریاڵ مەدرید و لەهاوینی ساڵی 2018 گرێبەست لەگەڵ كۆرتوا ئیمزا بكات، ئەو گۆڵچیە بەلجیكیە ئاشنایەتی بەخولی ئیسپانی هەیە و لەپێشوتردا لەریزەكانی یانەی ئەتڵەتیكۆمەدرید یاری كردووە، كۆرتوای تەمەن 25 ساڵ لەسەرەتای وەرزی 2014 بۆ 2015 و دوای 3 وەرز یاریكردن بەشێوەی خواستن لەریزەكانی رۆخی بلانكۆس پێگەی سەرەكی لەچیڵسی وەرگرتووە گرێبەستەكەی لەگەڵ بلوز هاوینی ساڵی 2019 كۆتایی دێت و بەنیاز نییە لەگەڵ یانەكەی ئێستای درێژە بەیاریكردن بدات و پێدەچێت كاروانی داهاتوی لەنێوان ریاڵ مەدرید و بەرشەلۆنە یەكلایی بێتەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
