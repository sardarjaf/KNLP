بەھۆی ئەو ھەڕەشانەی کەرووبەرووی ئاژەڵی فیل دەبێتەوە لەناوچە کێوییەکانی جیھاندا، ژمارەیەک خوێندکار بیرۆکەیەک بۆ پاراستنی ئەو گیانلەبەرانە دەخەنەروو بەپشت بەستن بەتەکنەلۆژیای پێشکەوتوو ئاست بەرز.
تەکنەلۆژیاکە بریتییە لەپرۆگرامێک کەبە WIPER ناسراوە و بەرھەمی خوێندکارانی ھەردوو زانکۆی ڤاندیربیلت و کۆلۆرادۆیە کەبریتییە لەھەستەوەرێک بۆ ئاگادارکردنەوە لەئەگەری پێکانی لەلایەن راوچیانی بێ رەحمەوە، ئەمەش بەو جۆرەیە کەھەست بەشەپۆلەکانی دەنگ وخێرایی تێپەربوونی گوللەکە دەکات بەر لەوەی بگاتە لای ئاژەڵەکە.
کاتێ ئەمەش ھەست پێکرا نامەیەکی ئاگادارکردنەوە دەگاتە ناوەندی چاودێریکردنی ئاژەڵانی کێوی کەپشت بەستووە بەتەکنیکی GPS و لەرێی فرۆکەیەکی بێ فرۆکەوانەوە ھەوڵ دەدرێت راوچیەکە دەستگیر بکرێت.
ئەم ئامێرە ھەستەوەرە توانای ھەیە لەدووری ٥٠ مەترەوە ئەگەری تەقاندنی گوللەیەک بەو ئاراستەیە دەست نیشان بکات.
