لەوبارەیەوە شیلان عەلی سەرپەرشتیاری پرۆژەی جارانی سلێمانی، بە SNNی راگەیاند: لە پرۆژەکەماندا دەمانەوێت لەرووی کۆمەڵایەتی و ئابووری و بوارەکانی تردا سلێمانی جاران چۆن بوو لێرە ھەمان شت دووبارە بکەینەوە، ھۆکاری ھەڵبژاردنی ئەمەش دەگەرێتەوە بۆ ئەو ھەموو کێشەیەی لەئێستادا رووبەرووی خێزانەکان بۆتەوە.
وتیشی: ھەوڵمانداوە ھەر یەکێک لەبوارەکان شوێن بکەینەوە، بەشێک دانراوە بۆ ئەندازیار و خوێندکارانی دەرچووی کشتوکاڵ تابتوانن لەرێگای بەروبوومە کێڵگەییەکانیانەوە بەرێوەی بەرن و ھەروەھا خواردنە کوردەوارییەکان پێشکەشدەکرێت و چەند خانمێکیش لێرە کارە دەستیەکانیان نماییش دەکەن و چەند بەشێکی تریش لە خۆدەگرێت.
شیلان عەلی وتیشی زۆربەی ئەو کەسانەی لێرەدا کاردەکەن خانمانن و مەبەستیشمانە لەرێگای ئەم پرۆژەیەوە ژنان بتوانن ببن بە خاوەنی کاری خۆیان و داھاتێک بۆ خۆیان پەیدا بکەن و دەمانەوێت خانمان زیاتر حەزی کارکردنیان لا دروست ببێت و ھەوڵی کارکردن بدەن.
