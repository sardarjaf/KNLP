یارییەكانی گەرانەوەی پاشكۆی پاڵاوتنی كیشوەری ئەوروپا بە مەبەستی گەیشتنە ركابەرییەكانی مۆندیالی هاوینی داهاتووی ووڵاتی رووسیا دەستیان پێكرد و لە رووبەروو بوونەوەیەكی ئاست بەرزیشدا  هەڵبژاردەی سویسرا پێشوازی لە هەڵبژاردەی ئایرلەندای باكوور كرد  لە گێمی یەكەمدا هیچ لایەك لە تۆمار كردنی گۆڵی پێشكەوتنی خۆیان سەركەوتوو نەبوون و ئەو گێمەش بە بێ گۆڵ كۆتایی پێهات  سەرەرای ئەوەی لە گێمی دووەمدا یارییەكە ئاست بەرزیەكی زیاتری بەخۆوە بینی و یاریزانانی هەردوو هەڵبژاردەش زیاتر لە جارێك نزیك بوون لە تۆمار كردنی گۆڵی پێشكەوتنی خۆیان  بەڵام تا كۆتایی ئەنجامی یاریەكە هەر وەك خۆی مایەوە و بە بێ گۆڵ بۆ هەردوولا تەواو بوو  سەرەرای ئەو یەكسان بوونەش  هەڵبژاردەی سویسرا بە سوود وەرگرتن لە ئەنجامی یاری چوون كە توانیبوی بە گۆڵێكی بێ وەڵام لە یاریگای هەڵبژاردەی ئایرلەندای باكوور بردنەوەی تۆمار بكات  توانی خۆی بگەیەنێتە دوا یارییەكانی مۆندیالی 2018.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
