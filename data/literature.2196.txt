بێ گۆمان هۆزانڤانێ هێژا – جگەرخوین – رویدانەك بهێز بوو، درێڤەچوونا هەلبەستا كوردی دە، ل پارچێ رۆژئاڤا؛ جگەرخوین تێت ناسین وەكی مرۆڤەكی نەتەوە خواز، وەلات پارێز، نەتنێ وەسا ژی، هات خوەندن وەك ناڤدارەكی چینی ژ خەلكێن تەخا ژێرین دهات بناڤكرن.
دەستپێكا گەریانا جگەرخوین دهەلبەستا كوردی دە، سەدەمێن نەتەوەی یێن یەكەمین بوون، كو بەرێ وی دایە هاندانا هەلبەستێ، نەتنێ مەبەست، ژێ ئەو بوو، گرێدانەگیت و موڤكان دخێزا بەرهەڤكرنا گۆتنێن زمانێ كوردی دە، یان ژی ئاڤاكرن و تەكوزكرنا دانە موزیك و ئاوازان، لێ بەلێ تەڤێ ڤان هەمیان، مەبەست ژێ ئەو بوو شرۆڤەكرنا تێبین، گۆتن و ڕامانێن وی لسەر هەمی پرس و كێشە یێن خەلكێن كوردستانێ.
هەلبەت جگەرخوین نەتنێ هەلبەسەڤان و چیرۆك بێژ بوو، تەنێ ئەز كارم بێژم مرۆڤەكی ڕامینی بوو، ژبەر ڤێ یەكێ جگەرخوین خوەست كو جۆرەیەكە تورەڤانی بهونە، داكو بیروباوەریێ خوە تێدە بەلاڤ و ئاشكەرە بكە، ئەو ژی تێ بناڤكرن هەلبەستا- چیرۆكی.
هۆزانێ ب ناڤ و دەنگ و سەركێشێ هەلبەستا نوژەن شێركۆ بێكەس دبێژە:( هەلبەست لجەم من ئیشقە، هەلبەسێن ڕەسەن و راستەقینە ئەون كو وەكی رەهێ داری و بەروێین كوردستانێ نە، وەكی چاڤێن كەچێن كوردان و چیانان، ئەڤ هەلبست دێ هەر بژین ).
(3)
تێكوشەرێ هێژا ئوسمان سەبری، د پێشگۆتنا – سەورا ئازادی دە وەها دپەیڤە: جگەرخوین كوردایەتیا خوە دە ڕاست و دروستە، ئەو چەند ڕاست و دروست كو، دریا وەلات و وەلاتییێن خوە دە سینگا خوە د زیڤاری و بەلەنگازی یێ رە ڤەكریە، ب چاڤ من ئەڤ یەكا هان كۆچا فەداكاری یا داویێ یە، و دیسا ئابۆ ئوسمان زەلال دكە و دبێژە:( سەیدایێ جگەرخوین دڤەكرنا چاڤێ كوردێن سووریێ و نیڤرۆیێ توركیێ دە شوپەكە مەزنە و هێژا هشتیە ).
(6)
1-جگەرخوین ب هش و هەست و جەگەرێ خوە ڤە، بكارێن خەباتا سیاسی مشول دبوو، و گوه دانەك تایبەت ب بوویەرێن نەتەوەی و سیاسی رە تێكەلی دكر، ژبەر ب بیروباوەری نیشان ددا كو ب سەركەتنا خەباتا سیاسی و زانستی وێ سەركەفتن و شاهنازیێ بدە مافێن دن ژی.
3-جگەرخوین خوەدی رێبازەكی ئەشكەرە بوو، و هەر مرۆڤەكێ كورد ژ هەمی ڕەنگێن جڤاتێ دناسی، كو جگەرخوین مرۆڤەكێ چینی بوو، هەڤكارێ جوتكار وكاركەر و پەریشانان بوو، دژی كەدخوار و سەگێن هاربوو، دژی كولەدار و مرۆڤێن قەلس و نەزان بوو، وەكی زیرەكی چەپ هاتە مەیدانێ و ب وی ڕامانێن چەپگێری پرسگرێگ و كێشە یێن نەتەوەی شیرۆڤە و زەلا دكرن.
لێ دیاربوو، ڕامانێن چەپیتی ل بال جگەرخوین نە ئۆلەداری و باوەرمەندی بوو، نە تزبی وخشت و جبە بوو، گوهرتن دباوەریێ جگەرخوینی دە ژ بۆنا باشترینا پێشەرۆژێ و پێشكەتن و ڕزگاركرنا كێشا گەلێ كورد ب هێسانی و جارنا ب بەز و لەز دهشێ وی دە دهاتن پژراندن، ئەڤ ژی د باوەریا من دە یەك ژ خەسلەتێن هەری گرنگە ژ مەرجێن رێڤەچوونا نووژەنیێ.
د دەستپێكا چیرۆكێ دە جگەرخوین گۆتنا( رۆژهەلات ) تینە سەر زمێن، دبینە مینا كەڤالەكی دیرۆكی دمێژی ڕامانێن ئنسانێن كورد دە، ئەڤ واتە رۆلەكە گرنگ دستینە د دەمێن دەولەتا میدیا دە و دناڤ فەقە و شاگرتیێن زەرادەشتیا، و تانی ئەڤ رۆژ، ئۆمیداراوی، چاڤنێری و بندەواری ب دەربوونا رۆنی، شەفەق، ستێرا سبێ، یان ژی گەلاوێژ ژ ئەلیێ ملێ رۆژهەلات ڤە:
بێ گۆمان خەونا مرۆڤێ میدی هاتە بەر قەفێ و سەركەتنا شوڕەشا ئیلوونێ ب سەروەریا بارزانیێ نەمر و پشتی پەیمانا (11)ێ ئادارێ سالا 1970 ب چی ئانی.
جگەرخوین وەكی بەشدارەكێ دل شەوتی ب جان و گیانێ خوە ڤە گوهداریا ڤی پارتیزانی دكر و هەر پەیڤەك وی، دهش و باوەریێ جگەرخوین دە دبوو هەلبەستەكە نەمر دبوو كەڤالەك ب ناڤ نیشان، قێرینا چیرۆك هەلبەست- سالار و میدیا گوهەرتنەك ئەرێنی دگیانی جگەرخوین دە چی گرت و دەری دەرڤەتێن نوه ڕامانێن كو بۆ سەدەمەك سەرەكی ب ڕاست بژارنا بەرهەمێن وی دە، جگەرخوین كەتە گۆمانێن كوور و دوور، هاتە بیرا وی ڕەوشا گەلێ كورد، و نەكۆكیا جڤاتا وێ، و دژیتیا ئینسانێن بن دەست، و مالباتێن پەریشان: مەهموودكی- ئەتمانكی- دەكشووری، هەڤێركی، ئیسا بەگی .. خلیل بەگی .. و جەنگا دناڤ بەرا جۆتكار و فەوەدالان، یان ژی كاركەر و كەتخواران دە .. ژ وێ دەمێ دە جگەرخوین ژ وان خەونێن كو هاتبوو دۆرپێچكرن ڕزگار و ئازاد دبە:
سەیدایێ جگەرخوین، چیرۆك هەلبەستا، سالار و میدیا، دیاری ( خۆرتێ كو بارێ ملەت دانە سەر ملێ خوە، و ب دژواری د ناڤ تاریستانا زۆر و سەتەما دژمنێ كورد ڤە ب گەرناسی دەرباس دبن، ژوان گوندی و جۆتكارێ كو دبن زۆر و سەتەما كەڤنە پەرەستێ كوردستانێ دە، پشت خووز و گەردەنخوار ژ بۆ كو نانێ زارۆكێ خوە دەرخن خەباتا دەستێ خوە ب ئەرزانی دفرۆشن سەرمایەدار و خوەدی گوندا ژبۆ وان گەرناسی كو دزندانا دە چاڤنێریا بەن و دارێ دژمن دكن و ب گەرناسی دروێ دژمنێ خوینخوار، سەتەمكار دە دۆزا داخوازێ كورد و مرۆڤان یێ دكن ژبۆ ڤا تەڤارە ئەز ڤێ چیرۆكێ ب دیاری پێشكێش دكم ).
(10)
لێ مخابن دیسا، دیرۆك كین و دل ڕەژیا خوە دەڤەگەرینە ل سەر خاكا كوردستان، وسەیدایێ جگەرخوین ژبۆ زانینێ، ب دل شكەستی و دلمانی ژ خوەندەڤانێ خوە رە وەها دبێژە:( ب بۆرن، دەما من ئەڤ چیرۆك چێكر كەڤنە پەرەستێ كورد ل سووریێ هەڤسارێ رێزانی ب دەست ملەت ڤە بەردا بوون، ژ لەورا مە باوەر دكر كو ئەم دكارن بێ سەرگێژی، و ب هەڤرە بگهێن هن دۆز، داخوازێن خوە دیسا سەیدا دبێژە: لەورا گەرەكە ملەتێ كورد باش زانبی،كو بێ سەرگێژی، بێ دژواری نكاری هەڤسارێ رێزنیا خوە ژ دەستێ خوینمژێ كەڤنە پەرەستا دەرخی.
چاوا كو هاتیە گۆتن:
ئەز باوەرم ئەو خەونێن سپی ب جی هاتن و ئەزموونەكە دەمۆكراس و ئازاد ئیرۆژ ل دارە، دیار بۆ كو پاكرەوانێن شوڕەشا ئیلوونێ ب سەركێشیا بارزانیێ قەهرەمان و دل سۆزیا سەیدایێ جگەرخوین یا بێ سینۆر، ژ رێبازێ كو بیروباوەریێ خوە ل سەر ئاڤكرن، ژبەر ڤێ ڕاستیێ هەلبەستێن سەیدا كەتن هەر مالەكە كورد دە، دكێلەكە نان و ئاڤێ دە، ڕاستە ... هەلبەستێن جگەرخوین ببوون پرزكا سەر زمانێ پالە و رێنجبەران، بوونە ئاوازێن جەزب و پێلووتا فەقان ب بوون ناسناما تێكۆشەر و پارتیزانان، بێ گۆمان ئەڤە هەلبەستا ڕەسەن، و ڕاستەپین، كو هشت هەمی چینێن گەلێ كورد، تاخا ژۆرێن و یا ژێرین ببە شاگرت و خوەندڤانێن جگەرخوینی نەمر.
ئێستا لەرێی ئینتەر نێتەوە سزای سەرپێچی هاتوچۆی هاوڵاتیان بڵاو دەكرێتەوەو، هاوڵاتیان لە نرخی سزاكان ناڕازین
  تەنیا رێگە بۆ چارەسەركردنی كێشەكانی عێراق فیدرالیزمە هەقە ئەمەپێش پێكهێنانی حكومەتی داهاتوو بەرنامەی هەموو لایەك بێت
  نێچیرڤان بارزانی بۆ گوڵان: لەمڕۆ بەدوواوە ئامانجی پارتی ئەوەیە چۆن بتوانێت زیاتر خزمەتی خەڵكی كوردستان بكات
  عەدنان كەریم لە دیمانەیەكی تایبەتی گۆڤاری گوڵاندا: داوا لە پەرلەمانی كوردستان دەكەم لە دەركردنی یاسایەك بۆ پاراستنی فەرهەنگی كوردی پەلە بكات
  سەرۆك كۆماری عێراق بۆ گوڵان: هاوپەیمانی پارتی و یەكێتی هاوپەیمانییەكی موقەدەسە و لەسەرووی هەموو شتێكەوەیە
  عەدنان موفتی ((سەرۆكی پێشووی پەرلەمانی كوردستان)) بۆ گوڵان: لەدەستووری هەرێمدا سیستمی حكومڕانی پەرلەمانیەو بەپێی یاساش دەبێت راپرسی لەسەر دەستوور بكرێت
  مەهاباد قەرەداغی بەرپرسی پەیمانگەی یەكێتی ئافرەتانی كوردستان بۆ پرسە كۆمەڵایەتییەكان: پێویستە ئافرەت كاتێك بەشداری فیعلی سیاسەت دەكات، خۆی بۆ ئەو پۆستە تەرخان بكات
