ڕاھێنەری یانەی سەیدسادق ڕایدەگەیەنێت لە ئێستادا یانەکەیان ڕوبەڕوی کێشەی قوڵ بۆتەوە بەجۆرێک سەرۆکو جێگری یانەکە دەستیان لەکارکێشاوەتەوە پەیامێکیش ئاراستەی ھاوڵاتیانی شارەکەی دەکات بۆ چارەسەرکردنی کێشەکانی یانەکە.
نزار ئەسعەد ڕاھێنەری یانەی سەیدسادق لە لێدوانێکدا بە SNNی ڕاگەیاند"لە ئێستادا کێشەی قوڵمان ھەیە،چونکە سەرۆک و جێگری یانەی سەیدسادق دەستیان لەکارکێشاوەتەوە،ھەروەھا کۆمەڵێ یاریزانی باشمان ھەیەو لەلایەن یانەکانی دیکەوە تەماعیان تێکراوە گرێبەستیان بۆ دێت.
پەیامێکیشی ئاراستەی ھاوڵاتیانی شارەکەی کردو وتی"داواکارین لەخەڵکی سەیدسادق ھاوکارمان بن بێنە سەرخەت بۆ ئەوەی یانەکامان بخەینەوە سەر سکەی خۆی،چونکە یانەکەمان گەشتۆتە ئاستێک ناکرێت بگەڕێینە دواوە.
نزار ئەسعەد ئاماژەی بەوەشدا"تائێستاش من سەرۆکی یانەی سەیدسادقم ھەڵوەشانەوەی ھیچ جۆرە بۆندێکم لەگەڵ یانەکەدا نیە،بەڵام لەگەڵ یەکەئیدارییەکان و سەرۆکی یانەکە ڕێکەوتنم ھەبووە،ئەگەر ئەوان نەمێنن ڕاستەوخۆ ئەو گرێبەستەی لە نێوان ئێمەو یانەی سەیدسادقدا ھەیە ھەڵدەوەشێتەوە.
ڕاشیگەیاند"تائێستا تەنھا دوو یاریزانمان کۆنەبۆتەوە بۆ ئەوەی ئامادەکاری بکەین بۆ خولی یانە پلەیەکەکانی کوردستان،چونکە ھیچ شتێکی ڕونمان بۆ یانەکەمان لێوە دیار نیە،لەکاتێکدا دەبوو ئێستا ڕاھێنانمان بکردایە.
جێگەی ئاماژە بۆ کردنە"ڕۆژی ٢٢ی کانونی یەکەمی ساڵی ڕابردو یانەی  سەیدسادق بەگۆڵێکی بێ بەرامبەر بەیانەی کفری دۆڕاو سەرکەوت بۆ خولی پلەیەکانی کوردستان.
