سەرۆک وەزیرانی عێراق فەرمانێکی دەرکرد بۆ پێکھێنانی لیژنەیەکی باڵا بەمەبەستی ئاوەدانکردنەوەی شاری رومادی لەدوای رزگار کردنی لەدەستی تیرۆریستانی داعش.
لیژنە لەوادەی دەرچوونی بڕیارەکەوە دەستبەکار دەبێت بۆ ئاوەدان کردنەوەی شارەکە و پێشکەش کردنی خزمەتگوزارییەکان لەرێگەی شارەوانییەکانەوە، ھەروەک چەند پردێکی شارەکە نۆژەن دەکرێنەوە کە شارەکە دەبەستێتەوە بەناوچەکانی دەوروبەریەوە، یەکێکی تر لە ئەرکەکانی لیژنەکە ھەڵگرتنەوەی ئەو بۆمب و مینە چێنراوانەیە کە تیرۆرستانی داعش لەناو بارەگای دەزگاو دامەزراوە حکومییەکاندا چاندوویانە، بەپێی پلانەکە دەبێت بەپەلە خزمەتگوزارییەکانی ئاو و کارەبا دەستەبەر بکرێنەوە و ئاسانکاریی بکرێت بۆ گەڕانەوەی ئاوارەکان.
