ئه‌نجومه‌نی پارێزگای‌ سلێمانی‌ په‌یامێك ئاڕاسته‌ی سه‌رجه‌م مامۆستایان و موچه‌خۆرانی‌ سنوری‌ پارێزگاكه‌ ده‌كات و سه‌رۆكی‌  ئه‌نجومه‌نه‌كه‌ش ته‌ئكیدده‌كاته‌وه‌ هه‌ر داواكاری و یاداشتێكیان ئاڕاسته‌ بكرێت بۆ سه‌رۆكایه‌تی‌ حكومه‌تی‌ هه‌رێم به‌رزیده‌كه‌نه‌وه‌.
ئازاد محه‌مه‌د سه‌رۆكی‌ ئه‌نجومه‌نی‌ پارێزگای‌ سلێمانی‌ له‌لێدوانێكدا بۆSNNرایگه‌یاند: تائێستا هیچ یاداشتێكی‌ تایبه‌ت به‌ یه‌كێتی‌ و مامۆستایان و ده‌سته‌ی‌ مامۆستایانی‌ ناڕه‌زاییمان به‌ده‌ست نه‌گه‌یشتووه‌ له‌باره‌ی‌ داواكارییه‌كانیانه‌وه‌.
وتیشی: جگه‌له‌وه‌ش ئێمه‌ له‌ڕووی‌ یاساییه‌وه‌ ئه‌ركه‌كانمان دیاریكراوه‌ كه‌  ده‌سه‌لاَتی چاودێریكردنه‌ نه‌ك جێبه‌جێكردن، بۆیه‌ هه‌ر داوایه‌كمان ئاڕاسته‌ بكرێت بۆ حكومه‌تی‌ هه‌رێمی‌ به‌رزده‌كه‌ینه‌وه‌.
روونیشكرده‌وه‌،  ئه‌گه‌ر موچه‌خۆران هه‌ر یاداشت و داواكارییه‌كیان هه‌بێت بۆ به‌رده‌م به‌رپرسانی حكومه‌تی‌ ئیتحادیی ده‌بێت داواكه‌یان بخه‌نه‌ به‌رده‌م نوسینگه‌ی‌ په‌رله‌مانی‌ عیراق له‌شاری‌ سلێمانی و له‌رێگه‌ی‌ په‌رله‌مانتاره‌كانه‌وه‌ ده‌توانرێت داواكه‌یان ره‌وانه‌ی‌ به‌رپرسانی‌ به‌غدا بكرێت.
