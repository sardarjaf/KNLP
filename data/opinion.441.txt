	شاعیرو شانۆنووس و ڕۆماننووس (ڕوبندرانات تاگوور) له‌ به‌شی به‌نگالی شاری كه‌لكه‌تا ساڵی 1861 له‌دایك بووه‌.
بۆ یه‌كه‌مین جار هه‌ر له‌ ماڵه‌وه‌ له‌ژێر ده‌ستی باوكی كه‌ ئه‌ویش زاناو شاعیرو شانۆنووس بووه‌ خوێندوویه‌تی، له‌سه‌ر ده‌ستی ئه‌ویش فێری وه‌رزشی (جۆدۆ) بووه‌.
تاگوور زمانی سانسكرێتیشی له‌ هه‌رێمی نیكتانهی ڕۆژئاوای به‌نگال خوێندووه‌، خانه‌واده‌ی تاگوور هه‌بوویی بوون‌و له‌ چینی (براهما) بوون.
زۆربه‌ی خوێندنی تاگوور له‌ ماڵه‌وه‌ بووه‌ له‌ژێر چاودێری مامۆستای تایبه‌تی و سه‌رپه‌رشتی ڕاسته‌وخۆی خانه‌واده‌كه‌ی… زۆربه‌ی زانسته‌كانی خوێندووه‌، له‌ زانستی زمانه‌وه‌ بگره‌ تا فه‌له‌كناسی و زانسته‌كانی نوێ و مێژوو و كولتووروی جۆراوجۆر… له‌ ته‌مه‌نی هه‌شت ساڵییه‌وه‌ شیعری نووسیوه‌، له‌ حه‌ڤده‌ ساڵیشه‌وه‌ باوكی ده‌ینێرێته‌ ئینگلستان، به‌ڵام پاشان له‌وێدا زانكۆ به‌جێده‌هێڵێ و ده‌گه‌ڕێته‌وه‌ كه‌لكه‌تا.
ئه‌زموونی شیعری تاگوور له‌و ده‌مه‌دا ده‌ركه‌وت كه‌ ژماره‌یه‌ك كۆشیعری بڵاوكرده‌وه‌، كه‌ به‌ پازدان و تێپه‌ڕاندنێكی گرینگ ناسێنرا نه‌ك هه‌ر به‌ گوێره‌ی تاقیكردنه‌وه‌ی خۆی، به‌ڵكو له‌ناو تێكڕای (شیعری به‌نگالی)دا.
ئه‌وه‌ بێجگه‌ له‌ چه‌ندین شـانۆیی و ڕۆمـان و كـورته‌ چـیرۆكی دی، لـه‌ پاڵ ئه‌وه‌شدا
تاگوور له‌ قۆناغه‌كانی دوایی ژیانیدا وێنه‌كێشێكی كارامه‌یشی لێ ده‌رچوو (له‌ ته‌مه‌نی شه‌ست ساڵیدا) و له‌ ژماره‌یه‌ك پیشه‌نگاشدا تابلۆكانی نمایش كردن، تاگوور كه‌ ده‌چێته‌ ئینگلستان، له‌گه‌ڵ براده‌رێكی پێكده‌گه‌نه‌وه‌ ئه‌ویش هونه‌رمه‌ند ده‌بێ، ئه‌و براده‌ره‌ی ناوی (رۆتنستاین)ـه‌، هونه‌رمه‌ندێكی به‌ناوبانگ بووه‌، تاگوور له‌ هیندستانه‌وه‌ ناسیبووی پێشنیاری ئه‌وه‌ی بۆ كرد شیعره‌كانی بۆ بكاته‌ ئینگلیزی، دوای ئه‌وه‌ی كه‌ زانی له‌به‌رابه‌ر شیعری ئینسانی به‌رز دایه‌، پاش وه‌رگێڕانیش، بۆ پێداچوونه‌وه‌ په‌یوه‌ندی به‌ شاعیری ئایرلاندی ناسراو (ولیه‌م بتله‌ر یێتس)ـه‌وه‌ ده‌كا ، لێره‌وه‌ به‌رهه‌مه‌كانی تاگوور ناسران و له‌ دوای ئه‌وه‌شدا زۆری نه‌برد (خه‌ڵاتی نۆبل)ی وه‌رگرت.
له‌ ئه‌نجامی نه‌شته‌رگه‌رییه‌كی سه‌رنه‌كه‌وتوو كه‌ له‌ یه‌كێك له‌ نه‌خۆشخانه‌كانی كه‌لكه‌تا ساڵی 1947 بۆی كرا ، پاش ئه‌وه‌ی دوا شیعری بۆ ئاماده‌بووانی نه‌خۆشخانه‌ خوێنده‌وه‌ گیانی سپارد.
ئه‌م قه‌سیدانه‌ی تاگوور له‌ (رابندرنات گاغور- روائع فی المسرح والشعر)ـه‌وه‌ كراون به‌ كوردی.
