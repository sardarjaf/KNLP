لە میانی یاری دەستپێكی هەفتەی دوانزەیەمی خولی یانەكانی ئەڵمانیا  بوروسیادۆرتمۆند لە یاریگای مارسیدیس بێنز ئارێنا بووە میوانی شتوتگارت  دوای تەنها 5 دەقیقە لە دەستپێكی یاریەكە چادراك ئەكۆلۆ توانی گۆڵی پێشكەوتنی یانەی شتوتگارت تۆمار بكات  دوای ئەو گۆڵەش یاریزانانی یانەی دۆرتمۆند فشارێكی زۆریان خستە سەر گۆڵی یانەی خاوەن یاریگا  تا لە دەقیقەی 3 كاتی زیادكراوی گێمی یەكەمی یاریەكەدا ئەنجامەكەیان لە رێگەی ماكسیملیان فیلیپەوە یەكسان كردەوە و ئەو گێمەش بە گۆڵێك بۆ هەردوولا كۆتایی پێهات  لە سەرەتای گێمی دووەمدا یاریەكە ئاست بەرزیەكی زیاتری بەخۆوە بینی و یاریزانانی یانەی شتوتگارتیش دەست پێش خەربوون  ئەویش دوای ئەوەی لە دەقیقەی 51 دا جۆسیپ بریكالۆ گۆڵی دووەم و پێشكەوتنی یانەكەی تۆمار كرد  هەرچەندە دوای ئەو گۆڵەی یانەی خاوەن یاریگا  یاریزانانی دۆرتمۆند هەموو هەوڵێكی خۆیان خستە كار ئەنجامەكە یەكسان بكەنەوە  بەڵام سەركەوتوو نەبوون و لە كۆتاییشدا یاریەكەیان بە گۆڵێك بەرامبەر بە 2 گۆڵ بە یانەی شتوتگارت دۆراند  بەوەش یانەی دۆرتمۆند بۆ پێنجەم یاری لەسەر یەك لە خولەكەدا نەیتوانی بردنەوە تۆمار بكات و دووچاری سێیەم شكستی یەك لە دوا یەك بۆوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
