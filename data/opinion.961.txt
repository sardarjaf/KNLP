له‌نده‌ن: دوو رۆژ لە لەندەن چوارهەمین ساڵیادی تیرۆری ڕۆژنامەنوس ” کاوە گەرمیانی ” بەرز ڕاگیرا
پاش چوار ساڵ له‌تیرۆری کاوه‌ گه‌رمیانی، بکوژانی هه‌روه‌ک بکوژانی سه‌رده‌شت و سۆران و ویداو ده‌یانی تر، به‌ئازادانه‌ ده‌سوڕێنه‌وه‌و له‌ده‌سه‌ڵاتدان، نه‌ک ئه‌وه‌ش به‌ڵکو رۆژانه‌ کاره‌ساتی جه‌رگبڕی تر به‌سه‌ر خه‌ڵکی کوردستاندا ده‌هێنن، 16ی ئۆکتۆبه‌ر نموونه‌یه‌کی تری شه‌رمه‌زاری حزبه‌کانی کوردایه‌تیه‌، که‌ئێستا هه‌موو خه‌ڵکی کوردستان ده‌بێ باجه‌که‌ی بده‌ن و به‌تایبه‌ت خه‌ڵکی ناوچه‌کانی دوزو که‌رکوک و باقی ناوچه‌ کێشه‌له‌سه‌ره‌کان، که‌ رۆژانه‌ خه‌ڵک ده‌بنه‌ قوربانی سیاسه‌ته‌کانی یه‌کێتی و پارتی و حزبه‌کانی ناسیونالیزمی کوردو نۆکه‌رایه‌تی بۆ ده‌وڵه‌تانی ناوچه‌که‌و ئه‌مریکا.
به‌مهۆیه‌وه‌ هاوکاتی چوارهه‌مین ساڵیادی کاوه‌ گه‌رمیانی له‌ناوه‌وه‌ی کوردستان و ‌ده‌ره‌وه‌ی کوردستان و به‌تایبه‌ت له‌به‌ریتانیا دوو رۆژ له‌سه‌ریه‌ک په‌یام ده‌درێت به‌ده‌سه‌ڵاتدارانی کوردستان، که‌ئه‌وه‌ هه‌ر وڵاتانی ناوچه‌که‌ و له‌سه‌رویانه‌وه‌ حکومه‌تی قه‌ومی ئیسلامی شیعی و حه‌شدی شه‌عبیه‌که‌ی، جمهوری ئیسلامی ئێران و قاسم سله‌یمانیه‌که‌ی، ده‌وڵه‌تی تورکیا و ئۆردوگانه‌که‌ی نیه‌ به‌هاوکاری ئه‌مریکا ده‌ستیان ناوه‌ته‌ قورگی خه‌ڵکی کوردستان و برسیان ده‌که‌ن و تیرۆریان ده‌که‌ن، به‌ڵکو ئه‌وه‌ حزبه‌کانی کوردایه‌تیه جیا له‌ تاڵانکاری و کاری مافیایی، به‌هه‌مانشێوه‌ خه‌ریکی برسیکردن و راونان و تیرۆری خه‌ڵکی کوردستان و رۆژنامه‌نوسان و ئازادیخوازانن، ئه‌مه‌ تۆمه‌ت نیه‌و دنیا شاهیدی ئه‌م کارنامه‌یانه‌.
رۆژی 5/12/2017 خۆپیشاندانی ناڕه‌زایه‌تی له‌به‌رده‌م نوسینگه‌ی حکومه‌تی هه‌رێم له‌له‌نده‌ندا وه‌ک یه‌که‌م رۆژ سازدرا، به‌به‌رزکردنه‌وه‌ی وێنه‌ی کاوه‌ گه‌رمیانی به‌گوڵه‌وه‌ و چه‌ندین دروشم به‌کوردی و ئینگلیزی و وتنه‌وه‌ی شیعاره‌کانی” نا بۆ تیرۆر له‌کوردستان، به‌ڵی بۆ ئازادی، بەڵی بۆ ئازادی هەڵسوڕانی سیاسی و رۆژنامەگەری لەکوردستان… نا بۆ حکومه‌تی هه‌رێم و نا بۆ تیرۆره‌کانیان له‌کوردستان، دادگایی بکوژانی کاوه‌ گه‌رمیانی…” ‌ بینای حکومه‌تی هه‌رێم له‌شوێنێکی زۆر قه‌رباڵغی نزیک په‌رله‌مانه‌و بووه‌ هۆی سه‌رنج راکێشانی سه‌دان که‌س و هه‌روه‌ها پرسیارکردن و هاتنی کارمه‌ندانی هه‌مان بینا که‌ نوسینگه‌ی حکومه‌تی هه‌رێمی تێدایه‌ و پرسیارکردن له‌سه‌ر خۆپیشاندانه‌که‌.
له‌سه‌ر بانگه‌وازی فیدراسیۆنی پەنابەرانی عێراقی، لەچوارهەمین ساڵیادی تیرۆری ڕۆژنامەنوس “کاوە گەرمیانی “دا کۆرێک بۆ ڕۆژنامەنوس “بڕوا بەرزنجی “ڕێکخست، له‌ کتێبخانه‌ی هاوسمه‌ن، که‌ هاوکاتی رازاندنه‌وه‌ی کتێبخانه‌که‌ که‌پڕبوو له‌کتێب، به‌ وێنه‌و سلاید شۆی کاوه‌گه‌رمیانی و پلاکارتی دیفاع له‌ ئازادی بیروڕاو رۆژنامه‌نوسی و دژی تیرۆر و مۆمو چه‌پکه‌گوڵه‌وه‌، سه‌ره‌تا به‌ وته‌یه‌کی کورتی ده‌شتی جه‌مال ‌ به‌خێرهاتنی به‌شداربووانی کردو وتی” کاوه‌ گه‌رمیانی لەیه‌که‌مین قوربانی ره‌خنه‌گران له‌ گه‌نده‌ڵی وتاڵانچیه‌کانی کۆمه‌ڵگای کوردستان نیه‌ که‌ رووبه‌ڕووی کوشتن و تیرۆر بوەوە، به‌ڵکو میژووی ئه‌و حزبانه‌ میژوویه‌کی ره‌شه‌و پر تاوانه‌ وتیرۆر کوشتن به‌رامبه‌ر به‌ نه‌یارانی خۆیان به‌رامبه‌ر به‌ ره‌خنه‌گرانی سیاسی ونوسه‌ران رۆژنامه‌نوسان و ژنان وهه‌ڵسوڕاوانی سیاسی ..”ئەوەشی ووت” ئه‌مڕۆژانه‌ که‌یسی ئازادی له‌کوردستان، هه‌ر کاوه‌ گه‌رمیانی و سه‌رده‌شت عوسمان و سورانی مامه‌حه‌مه‌ وده‌یان ئینسانیتر ناخاته‌‌ به‌ر‌چاومان به‌ڵكو مه‌سه‌له‌ی یه‌کلاکردنه‌وه‌ی چاره‌نوسی خه‌ڵکی کوردستان له‌گه‌ڵ ده‌سه‌ڵاتێکدا که‌دژی نانو ئازادیه‌ هێناوه‌ته‌ ڕیزی پێشه‌وه‌ی تێکۆشه‌رانی ڕێگای ئازادیو یه‌کسانیو ژیانیکی خۆشگوزه‌ران”
پاشان نامه‌ی خانەوادەی کاوەگەرمیانی کە ئاراستەی بۆنەکە کرابوو، له‌لایه‌ن ئاسۆ گۆرانه‌وه‌ خوێنه‌رایه‌وه‌ و به‌دوایدا شیعرێک له‌لایه‌ن رۆشنا خان خوێنرایه‌وه‌.
دواتر به‌سلاید شۆ ژیاننامه‌ی کاوه‌ گه‌رمیانی به‌ڤیدیۆ که‌له‌ فه‌یسبوکه‌وه‌ وه‌رگیرابوو لەخوێــندنه‌وه‌ى :عادل عــزيـز، نیشاندرا.
پاشان کۆڕه‌که‌ به‌قسه‌وباسی رۆژنامەنوس ” بڕوا بەرزنجی ” ده‌ستی پێکرد کەتایبەت بوو بە رەوشی رۆژنامەگەری وئازادی بیروڕا لە کوردستان ..باسی ھۆکارەکانی ترسی دەسەڵات لە میدیایی ئازاد و ئازادی بیروڕا کرد و وتی: ئەو ھەموو ترس و تۆقاندن و ئۆفیس سوتاندن و تیرۆری ڕۆژنامەنوسانە ئەیسەلمێنێت، دەسەڵات چی دیوێکی ڕەشی ھەیە و ئەوەی لە میدیاوە گەیەندراوە لانی کەمی دیوە ڕەشەکەی حکومڕانی بووە.
له‌کۆتایی کۆڕه‌که‌دا، ده‌شتی جه‌مال ئاماژه‌ی به‌وه‌دا، گوشارهێنان بۆ ئاشکراکردنی بکوژانی کاوه‌ و سه‌رده‌شت و سۆران و ویدادو بکوژانی 17شوبات و کۆمۆنیسته‌کان، نه‌زیر عومەرو به‌کر عه‌لی و عبدولستار شه‌ریف و حه‌مه‌ی حه‌لاق، فەرهاد فەرەج، رەوف ئاکرێی و تاوانی 16ی ئۆکتۆبه‌ر به‌ته‌واوی به‌شێکی جیانه‌کراوه‌یه‌ له‌ خه‌بات له‌دژی سه‌رتاپای ئه‌و ده‌سه‌ڵاته‌ گه‌نده‌ڵ وتاڵانکاره‌و هه‌ڵگێڕانه‌وه‌ی….
ئه‌وه‌ په‌یامێکه‌ که‌ به‌ده‌نگی به‌رز داوامان لێده‌کات له‌م قوناغه‌ مه‌ترسیداره‌دا کۆمه‌ڵگای کوردستان رزگار بکه‌ین خۆمان بۆ ئەو نەبەردیە ئامادە بکەین.
هەواڵ سەبارەت بە کرێکاران و ڕێژەی بێکاری و گرانی و هێرش بۆ سەر لاوان لەبەریتانیا ….
ئامادەکردن: سالار حمەسەعید
