نووسینگەی وەزیری گواستنەو گەیاندنی حكومەتی هەرێمی كوردستان لەمەڕ پڕۆژەی كێبڵی تیشكی روونكردنەوەیەك بڵاودەكاتەوەو رایدەگەیەنێت" كەبابەتی تۆماركردنی سكاڵا لەسەر وەزیری گواستنەوەو گەیاندن كە لەلایەن دوو پەرلەمانتاری بەرێزەوە بڵاوكراوەتەوە دەربارەی پڕۆژەی (NOC) بەناوی پرۆژەی كێبلی تیشكی، كەلە راستییدا پرۆژەی حكومەتی ئەلكترونییە، نەك كێبڵی تیشكی بەناوی وەزیری گواستنەوە و گەیاندن و گوایە داوای یاسایی لەلایەن داواكاری گشتی لەسەر وەزیر تۆمار دەكەن.
ئەم پرۆژەیە بۆ سەردەمی كابینەی پێنجەمی حكومەتی هەرێمی كوردستان دەگەرێتەوە كە لە ساڵانی ( ٢٠٠٧-٢٠٠٨) گریبەستی بۆكراوە و كارەكانی تەواوكراوە ( نەوەرگرتن و نە جیبەجیكردن و نە كارپێكردنی) پەیوەندی بە وەزارەتی گواستنەو گەیاندن و خودی وەزیری ئێستاوە نەماوه و نییە كە بە وەكالەت وەزارەت بەرێوەدەبات.
لە كاتی خۆی ئەو پڕۆژەیە رادەستی حكومەتی هەرێمی كوردستان كراوە.
بۆیە ئەو داوا یاساییە كە باس دەكرێت پەیوەندی بە وەزارەت و وەزیرەوە نییە.
دەبوو ئەو پەرلەمانتارە بەرێزە بۆ تەواوكردنی ئەركی پەرلەمانی خۆیان وەكو لایەنی چاودێری سەردانی وەزارەت و نووسینگەی وەزیریان بكردبایە بۆ هاوكاری و وەرگرتنی زانیاری كە دەرگای وەزارەت و خودی جەنابی وەزیر بۆ پەرلەمانتاران و هاونیشمانیان واڵایە، بۆ ئەوەی تووشی ئەو هەڵەیە نەبن.
