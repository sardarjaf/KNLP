فەرماندەكە ئاشكراشیكردووە كە پاش تێكشكاندنی هێرشەكەی رۆژی سێشەممەی داعش، (12) تیرۆریست خۆیان لەتلسقۆف حەشاردابوو، كە نۆ كەسیان كوژرانء یەكێكیان خۆی تەقاندەوەء دووانیشیان بەدیل گیران.
بەرپرسی میحوەری گوێڕی هێزەكانی پێشمەرگەی كوردستانیش بە ئاژانسەكانی راگەیاند، پاش ئەوەی هەڵمەتێكیان بۆ پاككردنەوەی ناوچەكە لە بۆمبی چێنراو دەستپێكردووە، لەلایەن تیرۆریستانەوە هێرشیان كراوەتە سەرء پێشمەرگەكانیش رایانماڵیون.
قادر قادر ئاماژەی بەوەش كردووە كە لە نزیك گوندی ئەبو شیتەوە بە ئاراستەی زێی گوێڕ، زیاتر لە دە كیلۆمەتر پێشڕەوییان كردووە.
هێزی پێشمەرگەی كوردستان لەراگەیەندراوێكدا ئاشكرایكردووە كە لە ئەنجامی بەرپەرچدانەوەی هێرشەكانی رۆژی سێشەممەی داعش لەلایەن پێشمەرگەوە، زیاتر لە سەد تیرۆریست كوژراون و دەیان ئوتۆمبێلی سەربازی تیرۆریستانیشی تێكشكێنراوە.
هاوكات ئاژانسی بی بی سی لە زمانی وەزیری بەرگری بەریتانیاوە بڵاویكردۆتەوە كە وڵاتەكەی هاوكاری سەربازی نوێ پێشكەشی هێزەكانی پێشمەرگە دەكات.
