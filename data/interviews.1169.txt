سەعدی پیرە لەگەڵ كونسوڵی ئیتاڵیا كۆبوەوە و ڕایگەیاند: بۆ چارەسەری كێشە سیاسیەكانی هەرێم پێویستە لایەنەكان دووربكەونەوە لەبەكار هێنانی كارتی سیاسی بەرامبەر یەكتر.
سەعدی ئەحمەد پیرە ئەندامی مەكتەبی سیاسی و لێپرسراوی مەكتەبی پەیوەندییە گشتییەكانی یەكێتی نیشتیمانی كوردستان لە بارەگای مەكتەبی سیاسی لەشاری هەولێر پێشوازیكرد لە خاتوو  ( سێرێنا مورۆنی  ) كۆنسوڵی ئیتاڵیا  لە هەرێم ، لە دیدارێكی نێوان هەردوولادا باس لە دواین پێشهات و گۆڕانكارییەكانی گۆڕەپانی سیاسی و ململانێ سەربازییەكانی ناوچەكە بەگشتی و عیراق و شەڕی دژ بە داعش بەتایبەتی كرا .
سەرەتا سەعدی ئەحمەد پیرە كورتە باسێكی دەربارەی دواین پێشهات و گۆڕانكارییە سیاسییەكان و دەرەنجامی گفتوگۆی نێوان لایەنە سیاسییەكانی هەرێمی كوردستان بۆ چارەسەری كێشە یاسایی و سیاسییەكان خستەڕوو و ڕایگەیاند: لەهەوڵەكانیان بەردەوام دەبین بۆ ئەوەی بگەنە رێكەوتنێكی سیاسی بۆ چارەسەركردنی گرفتەكان.
هەروەك لەو دیدارەدا كۆنسوڵی ئیتاڵیا  رایگەیاند  خوازیاری تەبایی و یەكریزی نێوان هێز و لایەنەسیاسیەكانی كوردستانن و بەو هیوایەشن كە حكومەتی ناوەند و هەرێمی كوردستان هیچ كێشە و گرفتێكیان نەمێنێت.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
