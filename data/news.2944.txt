رەنگە ھەندێ جار مرۆڤ چەند دەستەواژەیەکی بریندارکەر ئاراستەی ھاوبەشی ژیانی بکات بەبێ مەبەست بەبێ ئەوەی بزانێ ئەم دەستەواژانە زیان بەکەسی بەرامبەر دەگەیەنێت و ھەستی نارازی بون لایان دروست دەکات، بۆیە کاتێ شەری دەبێ لەگەڵ ھاوسەرەکەیدا یەکێکیان دەستەواژەی نەرێنی بەکاردەھێنن بۆ دەربڕینی توڕەیی خۆیان کەنازانێ ئەمانە دۆخەکە خراپتر دەکات.
لەوبارەیەوە وێب سایتی فامیلی شەیر لیستی ئەو پێنج دەستەواژەیەی ئاشکراکردوە کەنابێ ئاراستەی ھاوسەری ژیانی خۆی بکات بۆ پاراستنی پەیوەندییەکەیان.
وادیارە کەمێک کێشیشت زیادی کردووە: ھەوڵ بدە خۆت بپارێزیت لەم دەستەواژەیەی ھاوبەشی ژیانت کەئاماژەیەکی روونە لەسەر ئەوەی شێوەی ھاوسەرەکەت چیتر بەدڵ نیە و ئەمەش وادەکات ھەست بەکەمی بکات و بەرەبەرە لێت دووربکەوێتەوە.
ھەستەکانت راستگۆیانە نیە: ھەرگیز بەھاوسەرەکەت مەڵێ ھەستەکانت راستگۆیانە نیە بگرە ئەگەر توڕەش بوویت تەنیا ھەوڵ بدە گوێی لێ بگریت.
نیگەرانییەکەت بێ بەھانەیە: ئەمەش ھەستێک دروست دەکات کەتۆ پشتگوێی دەخەیت یان گرنگی پێ نادەیت بەڵکو دەبێ ھێمنانە گفتوگۆی لەگەڵ بکەیت لەسەر ئەوەی نیگەرانی کردووە.
تۆ بەدرێژایی رۆژ چی دەکەیت؟ : ئەمەش بێزارترین دەستەواژەیە کەھاوسەران بێزار دەکات ئەمەش مایەی پشتگوێ خستنی ئەو ھەوڵانەیە کەدەیدات ھەرچەندە کەمیش بێت، ئەمەش بەکەم زانینی ھەوڵەکانییەتی، بۆیە ھەوڵ بدە دەستخۆشی لێ بکەیت نەک بەم جۆرە بیت.
