رۆژی 21ی ئایاری 2016 لەشاری‌ هەولێر لیژنەی خۆپاراستن و بەرەنگابوونەوەی‌ كۆلێرا، بەسەرۆكایەتی‌ پارێزگاری‌ هەولێر یەكەم كۆبوونەوەی‌ خۆی‌ ئەنجامداو هەموو فەرمانگەكانیشی نوێنەریان لە لیژنەكەدا هەیە.
سامان بەرزنجی‌ بەڕێوەبەری‌ گشتی‌ تەندوستی‌ هەولێر رایگەیاند" هەموو ساڵێك لەگەڵ هاتنی وەرزی گەرما نەخۆشی سكچوون زیاد دەكات، هەندێك لەو سكچوونەش زۆر توندەو مەترسی كۆلێرای لێدەكرێت.
گوتیشی‌" بۆبەرگرتن لەو نەخۆشییەش ئێستا هەڵمەتێكی‌ فراوانی‌ هۆشیاری‌ و خۆپاراستن لە شار و شارۆچكەكان و قوتابخانەكان دەستپێكراوە.
ئەوەشی گوت" دەرمانی‌ پێویست دابینكراوە، چاودێری‌ وردی‌ بازاڕو و شوێنە گشتییەكان دەكەین و لە هۆتێلەكانەوە بۆ عارەبانچیەكان كارتی‌ تەندروستیان بۆ دەكەین".
