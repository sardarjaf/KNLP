ئەمڕۆ 2015/6/30 كاتژمێر 11ی پێش نێوەڕۆ لەبارەگای مەكتەبی سیاسی حزبی شیوعی كوردستان، دكتۆر كاوە مەحمود جێگری سكرتێری حزب و ژمارەیەك لەئەندامانی مەكتەبی سیاسی و كۆمیتەی ناوەندی، پێشوازییان لەشاندێكی مەكتەبی سیاسی حزبی زەحمەتكێشانی كوردستان كرد، كەپێكهاتبوون لەبەڕێزان بەهمەن حسێن ئەندامی دەستەی سەرۆكایەتی و هیوا سەید سەلیم و گۆران جەلال.
لەدیدارەكەدا باس لەپێشهات و گۆڕانكارییەكان كرا، بەتایبەتی پرسی سەرۆكایەتی هەرێمی كوردستان و هەردوولا لەسەر مەبدەئی تەوافوق و سازان لەنێوان سەرجەم لایەنە سیاسییەكان، نەك تەنها پێنج حزبەكە، هاوڕابوون.
لەتەوەرێكی دیكەدا باس لەكاری هاوبەش و پەرەپێدانی كاری هاوبەش لەچوارچێوەی لیژنەی هەماهەنگی كاری هاوبەش لەنێوان هەردوو حزب كراو پەیوەندییە دوو قۆڵییەكانیش جەختی لەسەركرایەوە.
شاندی حزبمان ئەوەی خستەڕوو، كەحزبی شیوعی كورستان بۆدەربازبوون لەو قەیرانەی ئێستا، بەرنامەو میكانیزمی گونجاوی خۆی هەیەو دەیخاتەڕوو.
لەكۆتایی كۆبوونەوەكەدا پەیوەندییەكانی هەردوو حزب جەختی لێوەكرایەوەو كۆنگرەیەكی رۆژنامەوانیش گرێدرا.
