 دادگای فیدراڵی كەنەدا لەسەر داوای وەزارەتی نەوتی عیراق بڕیاریدا، دەست بەسەر ئەو كەشتیە نەوتەدا بگرێت كە نەوتی هەرێمی كوردستاندا دەگوازێتەوە، و بڕی 721 هەزار بەرمیل نەوتی هەڵگرتووە‌و لە نزیك ئاوە هەرێمایەتیەكانی ناوچەی (نۆڤا سكۆتیا) لەنگەری گرتووە.
كەشتی نەوت هەڵگری (نێڤەرلاند) لە ناوەڕاستی مانگی حوزەیراندا بڕی 721 هەزار‌و 915 بەرمیل نەوتی هەرێمی كوردستانی باركردووە‌و لەرۆژی 21ی حوزەیراندا لە گەرووی جەبەل تاریقەوە چۆتە نێو زەریای ئەتڵەسی‌و بەرەو ئەمریكا‌و كەنەدا بەڕێكەوت، لەئێستاشدا لەنزیك ئاوە هەرێمایەتیەكانی ناوچەی (نۆڤا سكۆتیا)ی كەنەدا لەنگەری گرتووە، بۆ ئەوەی دەستی بەسەردا نەگیرێت.
هاوكات بەگوێرەی بەڵگەنامەكانی دادگای فیدراڵی لە كەنەدا، بڕیاردراوە كە لەسەر داوای وەزارەتی نەوتی عیراق، دەست بەسەر ئەو كەشتیە نەوتیەدا بگیرێت، كە بڕی 721 هەزار بەرمیل نەوتی هەرێمی كوردستانی هەڵگرتووە.
بڕیارەكەی دادگای فیدراڵی كەنەداش دوای ئەوە دێت، كە وەزارەتی نەوتی عیراق لە دادگاكانی ئەو وڵاتە، سكاڵای یاسایی لەسەر كۆمپانیای ڤیتۆڵی كڕیاری نەوتەكە‌و ئەو كۆمپانیایە تۆماركردوە كە خاوەنی كەشتی نێڤەرلاندە‌و داوای 32 ملیۆن‌و 500 هەزار دۆلاریشی لێكردوون.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
