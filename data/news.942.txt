ئه‌مڕۆ چوار شه‌ممه‌، به‌هۆی‌ خراپبوونی‌ زیاتری‌ بارودۆخی‌ سوریا و له‌دوای‌ ده‌ستپێكردنی‌ هێرشه‌ ئاسمانییه‌كانی‌ روسیا بۆسه‌ر رێكخراوی‌ تیرۆریستی‌ داعش و نزیكبوونه‌وه‌ی‌ ره‌شه‌با و گه‌رده‌لول له‌ كه‌ناره‌كانی‌ خۆرهه‌ڵاتی‌ ولایه‌ته‌ یه‌كگرتووه‌كان، نرخی‌ نه‌وت رووی‌ له‌ به‌رزبوونه‌وه‌ كرد.
نرخی‌ به‌رمیلێك نه‌وتی‌ برنتیش 32 سه‌نت زیادی‌ كرد و گه‌یشته‌ 48.55 دۆلار و له‌م مانگه‌دا رێژه‌ی‌ پاشه‌كشه‌ی‌ ئه‌و جۆره‌ نه‌وته‌ گه‌یشته‌ 9%.
به‌رزبوونه‌وه‌ی‌ ئاستی‌ عه‌مباركراوی‌ نه‌وتی‌ خاوی‌ ئه‌مریكایی‌، كاریگه‌ریی‌ له‌سه‌ر بازاڕه‌كان دروست نه‌كرد، به‌پێی‌ به‌یاننامه‌كانی‌ حكومه‌تی‌ ئه‌مریكاش، عه‌مباركراوی‌ نه‌وت چوار ملیۆن به‌رمیل زیادی‌ كردووه‌ و گه‌یشتووه‌ته‌ 457.92 ملیۆن به‌رمیل، ئه‌وه‌ش تا ئه‌ندازه‌یه‌كی‌ زۆر پێشبینی‌ شرۆڤه‌كارانی‌ تێپه‌ڕاندووه‌.
