 لە 42هەمین ساڵیادی دامەزراندنی یەكێتی، گەرمترین پیرۆزبایی ئاڕاستەی ئەندام ‌و كادران ‌و خەڵكی كوردستان دەكەم‌ و، پەیامی پیرۆزباییش ئاڕاستەی (مام)ی گەورە جەنابی مام جەلال دەكەم، ئومێدەوارم ئەم یادە پیرۆزە بكەینە هەوێنی نوێبوونەوەی یەكێتی.
42 ساڵ لەمەوبەر و لەدوای هەرەس، یەكێتیی نیشتمانیی دامەزرا و ئومێدێكی گەورەی لای كۆمەڵانی خەڵكی كوردستان زیندووكردەوە، هەر ساڵێكیش دوای دامەزراندن یەكێتی بە رابەرایەتی جەنابی مام جەلال، بڕیاری هەڵگیرسانەوەی شۆڕشی دا، كە ئەوكات هەندێك پێیان وابوو هەڵگیرسانەوەی شۆڕش خەونە و سەرناگرێت، بەڵام سەرەنجام شۆڕش دەستی پێكرد و راپەڕین ‌و رزگاركردنی كوردستانی لێكەوتەوە.
ئێستا و دوای 42 ساڵ لە خەبات بۆ دیموكراسی ‌و رەخساندنی ژیانێكی خۆش بۆ هاووڵاتیانی هەرێم، لەم كاتەدا هەرێمەكەمان بە قۆناغێكی سەختی سیاسی، ئابوری، گوزەر دەكات، یەكێتی جەخت لە چارەسەری كێشەكان ‌و چارەسەری دۆخی ئابوری ‌و باشتركردنی بژێوی ژیانی هاووڵاتیان دەكاتەوەو لە هەوڵی بێ وچانە بۆ چارەسەری ئەم دۆخە ناهەموارەو دڵنیاشم، یەكێتی توانای زاڵبوونی بەسەر كێشەكاندا هەیەو سەرەنجام دەتوانێت دڵی هاووڵاتیان ‌و یەكێتییەكانیش خۆش بكات.
بۆیە ئومێدەوارم، وەك چۆن یەكێتی لە هەناوی بێ ئومێدی لە دایك بوو مەحاڵی كردە راستی، هەرواش بەردەوام بێت لە بەرەوپێشوەچوونی كاروانی خەبات تا گەیشتن بە تەواویی ئامانجە بەدی نەهاتووەكان‌و چارەسەری تەواویی كێشەكان.
لە كۆتاییشدا، رووەو هەموو یەكێتییەكان دەڵێم: "لە هەوڵەكانم بەردەوام دەبم بۆ یەكریزی یەكێتی ناو یەكێتی‌و سەرخستنی ئەو پەیامە پیرۆزەی كە یەكێتی لە پێناویدا دامەزرا".
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
