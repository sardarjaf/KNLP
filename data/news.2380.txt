بەڕێووەبەری پۆلیسی قەزاوناحییەكانی كەركوك ئاشكرای دەكات كە ئەمڕۆ دوو شەممە 2/5/2016 چەكدارانی داعش هێرشیان كردۆتە سەر سەنگەرەكانی هێزی پێشمەرگە لە باشوری پارێزگای كەركوك بەلام لە لایەن هێزەكانی پێشمەرگەوە هێرشەكەیان تێكشكێنراوە.
عمید سەرحەد قادر بەڕێووەبەری پۆلیسی قەزاوناحییەكانی كەركوك هەواڵەكەی پشت راستكردەوەو ئەمڕۆ دوو شەممە 2/5/2016 بە (باسنیوز)ی ڕاگەیاند:- چەكدارە تیرۆرستەكانی داعش لە ڕێگەی دوو ئۆتومبیلی خۆكوژەوە پەلاماری سەنگەرەكانی هێزی پێشمەرگەیان لە سنوری گوندی بەشیری باشوری كەركوكیاندا بەڵام پێش نزیكبوونەوە لە سەنگەرەكانی هێزی پێشمەرگە ئۆتۆمبیلەكان تەقێنرانەوە وهێرەكەیان تێكشكێنرا.
گوتیشی:- لەو هێرشەدا پێشمەرگە هیچ زیانێكی بەرنەكەوتووە بەڵام ئەو دوو خۆكوژەی كە شۆفێری ئۆتۆمبیلە بۆمبرێژكراوەكان بون كوژراون ولە ئێستاشدا ناوچەكە ئارامەو هیچ جم وجولییەكی داعش لە ناوچەكە بەدی ناكرێت.
