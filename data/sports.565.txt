 لەدوا یاری هەفتەی 14ی پریمەرلیگیش یانەی ئیڤرتون كۆتایی بەئەنجامە خراپەكانی هێنا و لەنێویاریگا و بەردەم هاندەرانی بەئنجامێكی گەورە و بە 4 گۆڵی بێ بەرامبەر لەیانەی وێستهام یونایتدی بردەوە، لەدەقیقەی 18 ناوبژیوان لێدانێكی سزای بۆ ئیڤرتون ئەژماركرد و دوای گەرانەوەی لێدانەكە لەلایەن جوهارتی گۆڵچیەوە واین رۆنی توانی گۆڵی یەكەمی یانەكەی تۆمار بكات، دواتر و لەدەقیقەی 28 واین رۆنی بۆ جارێكی تر تۆڕی گۆڵی جۆهارتی هەژاند و گۆڵی دووەمی خۆی و یانەكەی تۆماركرد، لەگێمی دووەمدا و لەدەقیقەی 59 ناوبژیوان لێدانێكی سزای بۆ وێستهام ئەژماركرد، بەڵام مانوێل لانزینی سەركەوتو نەبوو لەجێبەجێكردنی و بەهۆی لێهاتویی گۆڵچی ئیڤرتون لێدانەكەی لەدەستدا، لەبەرامبەردا و لەدەقیقەی 66 جارێكی تر واین رۆنی وەك ئەستێرەی یانەكەی و یاریەكە دەركەوتەوە و لەدوورەیەكی زۆرەوە تۆڕی گۆڵی یانەی میوانی هەژاندەوە و هاتریكی خۆی و گۆڵی سێیەمی ئیڤرتونی تۆمار كرد، لەدەقیقەی 78 یشدا ئاشلی ویلیامز گۆڵی چوارەمی تۆماركرد و ئیڤەرتون چوارەم بردنەوەی لەم وەرزە تۆماركرد و خاڵەكانی لەپلەی 13 كردە 15 خاڵ.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
