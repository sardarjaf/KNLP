شەوی رابردوو ركابەرییەكانی هەفتەی هەژدەیەمی خولی یانەكانی فەڕەنسا دەستیانپێكرد، لە یەكەم رووبەرووبوونەوەی ئەو هەفتەیەشدا، یانەی مۆناكۆی پاڵەوانی وەرزی رابردووی لیگاوەن بووە میوانی یانەی سانت ئیتیان، دوای تەنها 3 دەقیقە لە دەستپێكی یاریەكە جیبریل سیدیبی گۆڵی پێشكەوتنی بەخشە یانەی مۆناكۆ، دوای ئەو گۆڵەش یاریزانانی یانەی میوان باشتر دەركەوتن و دوای هەوڵێكی زۆریش، سەرەنجام لە دەقیقەی 32 دا تۆماس لیمار گۆڵی دووەمی بەخشیە یانەكەی و گێمی یەكەمی یاریەكەش هەر بەو دوو گۆڵە مایەوە، لە سەرەتای گێمی دووەمدا یاریزانانی یانەی مۆناكۆ فشارێكی زۆریان خستە سەر گۆڵی یانەی خاوەن یاریگا، تا لە دەقیقەی 53 دا فابینیۆی بەڕازیلی گۆڵی سێیەمی یانەكەی تۆماركرد، راستەوخۆ دوای ئەو گۆڵەش ناوبژیوان ستیڤان رۆڤێری گۆڵچی و كاپتنی یانەی سانت ئیتیانی بە كارتی سوور كردە دەرەوە، دوای دەركردنی ئەو گۆڵچیەش زۆری نەخایاند و لە دەقیقەی 60 دا باڵدی دیاو كایتا گۆڵێكی تری بەخشیە یانەكەی، لە كۆتاییشدا یانەی مۆناكۆ بە ئەنجامێكی گەورە بە 4 گۆڵی بێ وەڵام یانەی سانت ئیتیانی دووچاری شكست كرد و بە كۆكردنەوەی 38 خاڵ و بە شێوەیەكی كاتیش چووە پلەی دووەمی ریزبەندی خولەكە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
