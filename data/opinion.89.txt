وانای و پەروەردە و وەڵاکەردەیەو زانیاری بە زوانی ئه‌ڎایی بێ گومان پەی ڕەوت و کارایی فێربیەی بە گردی حاشاهۆرنەگێرەن و پەی بەرزبیەیەو باوەڕ بە ویبیەی(اعتماد بە نفس) و وێوەشسیای و ڕیز جە وێ گێرتەی(عزت نفس) فرە پەیوازەن.
ئی دوە تایبەتمەندیا هەرپاسە هاندەری فرە کاراێنی پەی وەڵکەوتەی و سەقامگیری کەسایەتی.
” بە بۆنەو ڕۆ گەردوونی زوانی ئه‌ڎاییەو یونسکۆ وەفا‌ڎاری و وەرپەرسی گردلایەنەو وێش بە بیەی چنزوانی و ڕەنگاوڕەنگی زوانی بەروزۆ و سەرشەو پاگێری کەرۆ.
زوانەکا بەروزوو کێبیەو ئێمەنێ و ویر و وێبیەو ئێمە پی زوانا قەوارە گێرا.
بە بی ڕێزگێرتەی جە ڕەنگاوڕەنگی و چنزوانی دیالۆگێو متمانەدار و هامکاریەو کارای میانەتەوەیی، کە پەی ئەنەیاواینێوە ڕاس و هەقەتینی جە فەرهەنگەکا پەیوازەن، ڕێک نمەگنۆ.
باوەڕ بە بیەی فرەزوانی و هەرپاسە تەیاربیەی بە چنزوانی بۆ بە هۆکاروو وریایی و بەرزبیەیەو زانایی نەتەوە جۆراجۆرەکا و ئەنەیاواینێوە ڕاسی دوەلایەنە بەینوو ئی نەتەوا.
فێر بیەی و پەروەردەی چن زوانی هامعان ویش پەیامێو وهەرپاسە وەفا‌ڎارین بە ئاشتی و نۆباوی جە ئاستوو دنیاینە.
پەیاموو تایبەتوو ڕۆ گەردوونی زوانی ئه‌ڎایی ئیمساڵی فێربیەی و وانای بە چنزوانین کە ئینە ویش دەرفەتێوەن پەی بە ئەنجام یاوانای ئامانجەکاو پرۆژەو “وەڵکەوتەی بیوچان”ی، بە تایبەیت ئامانجوو چوارەموو ئی پرۆژەیە.
دەسیاوای و دەسەبەرکەردەی وانای و فێربیەی گردی بە چەنیەتیەو(کیفیت) بەرزەو پەی گردیۆی و هاندای گردی پەی فێربیەی بێوچانی ئامانجوو چوارەموو ئی پرۆژەینە.
وانای و پەروەردە و وەڵاکەردەیەو زانیاری بە زوانی ئه‌ڎایی بێ گومان پەی ڕەوت و کارایی فێربیەی بە گردی حاشاهۆرنەگێرەن و پەی بەرزبیەیەو باوەڕ بە ویبیەی(اعتماد بە نفس) و وێوەشسیای و ڕیز جە وێ گێرتەی(عزت نفس) فرە پەیوازەن.
ئی دوە تایبەتمەندیا هەرپاسە هاندەری فرە کاراێنی پەی وەڵکەوتەی و سەقامگیری کەسایەتی.
چی ڕۆنە و پی بۆنەوە من بە نامێ یونسکۆیەو داوا کەروو کە فێربیەی چنزوانی جە گرد یاگێوەنە و جە گرد ویەریوەنە، بە تایبەت جە ویەروو سیستموو وانای و پەروەردەی، سیستموو ڕاوەبەردەی، ئاسەوارە فەرهەنگیەکا، ڕایاونەرە گردیەکا، دنیای مەجازی و بازاروانی و…بە ڕەسمیەت بشناسیۆ و پەیڕەو کریۆ.
ئێمە هەر چنە بە زوانەکا ئێژایی بڎەیمی و ڕیزشا وەنە گێرمێ، پا ئەنڎازە تاومێ پەی وەشکەردەی دنیایە وەشتەرێ کە شایانوو مرۆڤایەتی بۆ، بە شیوازێو کارا هەرمانە کەرمێ”.
