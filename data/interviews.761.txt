شاری سلێمانی لە مێژووی وەرزشی خۆی خاوەنی چەندین یاریزانی بەتوانا بووە لە یارییە جۆراوجۆرەكان، یاری گۆڵبۆڵیش یەكێكە لەم یارییانەی كە تایبەتمەندیی خۆی هەیە و تەنیا بۆ كەسانی خاوەن پێداویستیی تایبەتە، یانەی رۆژی شاری سلێمانی یەكێكە لەو یانانەی كە خاوەن چەندین یاریی جۆراوجۆرە و خاوەنی كۆمەڵێك یاریزانی بە ئەزموون و بە توانایە لە یارییەكان یەكێك لە یاریزانەكایش لە یاریی گۆڵبۆڵ محەمەد ئەحمەدە كە یەكێكیشە لە یاریزانە بەتواناكانی هەڵبژاردەی كوردستان لە پاڵەوانێتیی گۆڵبۆڵی نێودەوڵەتی هەولێر، توانی ئاستێكی بەرز پێشكەش بكات لەگەڵ هەڵبژاردەی كوردستان و بووە جێگای سەرنجی زۆربەی ئامادەبوونی یارییەكان و ڕاهێنەران، ناوبراو تەنیا بۆ هەڵبژاردەی كوردستان لە دایكبووی ساڵی 1993ی شاری سلێمانییە و ماوەی زیاتر لە چوار ساڵە یاریی گۆڵبۆڵی تایبەت بە وەرزشكارانی خاوەن پێداویستیی تایبەت دەكات، ئێمەش لە نزیكەوە ئەم دیمانەیەمان لەگەڵی ئەنجامدا.
- من وەكو یاریزانێكی خاوەن پێداویستیی تایبەت زۆر خولیام بۆ ئەم یارییە هەبوو دەمتوانی ئاست و ئەنجامی باش بەدەست بهێنم، بۆیە توانیم لەم یارییەدا سەركەوتووبم.
- ئەوەی ڕاستی بێت چەند یانەیەك هەیە لە شارەكانی كوردستان كە خۆی لە سێ یانە دەبینێتەوە، بەڵام ئەنجامدانی یارییە كەمە و ساڵانە یەك پاڵەوانێتیی دەكرێتەوە ئەوەش بۆ یاریزانان كەمەو نابێتە هۆكارێكی باش بۆ پێشكەوتنی ئاستی ئەم یارییە.
- زیاتر یانەكانی كوردستان هانبدرێت بۆ ئاشنا كردنیان بەم یارییە وكردنەوەی زیاتری پاڵەوانێتیی گۆڵبۆڵ بۆ یاریزانان و یانەكانی كوردستان بۆ ئەوەی ئەوانیش لەلایەن خۆیانەوە ئاشنایەتی زیاتریان بۆ دروست بێت لەگەڵ ئەم یارییە.
- پێشتر كێشەی نەبوونی یاریگامان هەبوو ئێستاش وا هۆڵێكی شایستەمان بۆ دروست كراوە، سوپاسی بەرپرسان دەكەین، بەهیوای ئەوەین زیاتر گرنگی بە یاریزانانی خاوەن پێداویستیی تایبەتی بدرێت.
-گرنگی پێ دراوە، بەڵام وەكو پێویست نییە، ئەمیش بەهۆی ئەوەی كە ئەم یارییە بۆ یاریزانانی خاوەن پێداویستیی تایبەتە نەك بۆ هەموو یاریزانێك لەگەڵ ئەوەشدا یانەكان ژمارەیان زۆر نییە بۆیە زیاتر پێش ناكەوێت.
- هیچ كاتێكی وام لێ ناگرێ، چونكە من بەرنامەیەكی باشم داناوە بۆ كارەكانی خۆم وەرزش و خوێندنەكەی خۆشم ئەنجام دەدەم.
- ئەم ژمارەیە زۆر كەمە، بۆیە داوكارین پاڵەوانێتیی زیاتر بكرێتەوە بۆ ئەوەی ئاستی خۆمان زیاتر بەرز بكەینەوە و یاریزانی بەتوانا دروست بكەین و تیپی بەهێزتر دروست بكرێت و هەماهەنگی زیاتر بكرێت لەگەڵ وڵاتانی دەرەوە بۆ زیاتر خزمەت كردنی ئەم یارییە.
- پێویستە خزمەتی زیاتری وەرزشەكانی ئێمە بكەن وەكو تیپی گۆڵبۆڵ بۆ ئەوەی بتوانین لە پاڵەوانێتییەكانی دەرەوە ئاستی ڕاستەقینەی خۆمان پێشكەش بكەین و ناوی كوردستانیش بەرز بكەینەوە لە ئاستی جیهان و پەیامی ئێمە ئەوەیە بۆ ئەوەی خزمەتی كوردستان بكەین.
- بەهیوای ئەوەم بتوانم لە پاڵەوانێتێكی نێودەوڵەتی ئاڵای كوردستان بەرزبكەمەوە بتوانم ئەنجامی شایستە لەسەر ئاستی جیهانیش بەدەست بهێنین بۆ كوردستان.
- بە سوپاسەوە خانەوادەكەم هەمیشە هاوكار و پاڵپشتی منن لە وەرزشكاركردن و ئەوان هۆكارن بۆ بەرز بوونەوەی ئاستی من وەكو یاریزانێك لە یاریی گۆڵبۆڵ.
- ئێمە وەكو وەرزشكار مووچەیەكی كەممان هەیە كە زۆر كەمە مانگانە، بەڵام زیاتر خولیاكەی ئێمە بۆتە هۆكار بۆ ئەوەی ئێمە بەردەوام بین لە ورەزش كردن.
*زۆر جار گوێ بیستی ئەوە دەبین كە خاوەن پێداویستیی تایبەت بە چاوێكی تر سەیر دەكرێت لەلایەن كۆمەڵگا؟
- ئێمەش بە شێكی گرنگی كۆمەڵگاین، بەڵام تاكو ئێستا من دووچاری ئەم گرفتە نەبوویمە بگرە زۆریش هاوكاری كراوم و رێزیان لێگرتووم.
- بەهیوای ئەوەم ئێوە زیاتر خزمەتی وەرزشكارانی خاوەن پێداویستیی تایبەت بكەن و ئێوە ببنە مینبەرێكی گرنگ بۆ ناساندنی ئێمە بەهەموو لایەك.
