یەكێك لە یاریزانە بەتواناكانی یاریی گۆڵ بۆڵی هەڵبژاردەی كوردستانە لە پاڵەوانێتیی گۆڵ بۆڵی نێودەوڵەتی هەولێر توانی ئاستێكی بەرز پێشكەش بكات لەگەڵ هەڵبژاردەی كوردستان و بووە جێگای سەرنجی زۆربەی ئامادەبوونی یارییەكان و ڕاهێنەران، هاوار محەمەد تەنیا بۆ هەڵبژاردەی كوردستان و هەڵبژاردەی هەولێر یاری كردووە و تاكو ئێستاش لە هیچ یانەیەك یاری نەكردووە، ئەو لە دایكبووی ساڵی 1990ی شاری هەولێرەو ماوەی زیاتر لە پێنج ساڵە وەرزشی یاریی گۆڵ بۆڵی تایبەت بە وەرزشكارانی خاوەن پێداویستی تایبەت دەكات، جگە لە وەرزشكردن هیچ كارێكی تر ئەنجامنادات، ئێمەش بۆ ئەوەی لە نزیكەوە هاوار محەمەد بەسەر بكەینەووە ئەم دیمانەیەمان لەگەڵی ئەنجامدا.
- من ماوەی زیاتر لە پێنج ساڵە ئەم وەرزشە ئەنجام دەدەم، ئەویش لەسەر خواستی خۆم كە كەم بینم و زۆریشم حەز لە وەرزش بووە، بۆیە بیرم كردەوە كە باشترین هەلە بۆ من بتوانم توانای خۆم لەم یارییەدا بدۆزمەوە خۆشبەختانەش توانیم سەركەوتووبم.
- ئەوە ئارەزووی خۆم بوو كە من هیچ كارێك ناكەم جگە لە وەرزش كردن و ژەنینی مۆسیقا بۆیە پێم باش بوو كە بە زووترین كات ئەم یارییە هەڵبژێرم و بەتەواوی شارەزا بووم لەم یارییەداو توانیشم ئاستی ڕاستەقینەی خۆم لە پاڵەوانێتیەكان پێشكەش بكەم.
- ئاستێكی زۆر بەرزی هەبوو ژمارەیەك هەڵبژاردەی بەتوانا كێبڕكێیان دەكرد لەسەر بەدەست هێنانی ئەنجامی شایستە لە پاڵەوانێتییەكە خۆشبەختانەش وەكو هەڵبژاردەی كوردستان پلەی سێیەممان بەدەست هێنا كە ئەوەش ئەنجامێكی باش بوو بۆ ئێمە.
- بەڵی زۆر ڕاستە لە كوردستان تاكو ئێستا زۆر لە پێش نییە ببێتە جێگای متمانەی هەموو وەرزشكارانی خاوەن پێداویستیی تایبەت لەم یارییەدا، وەرزشكاری كەم ئەندامان بەگشتی وەكو پێویست نییە و گرنگی پێ نادرێت و چەندین پاڵەوانمان هەیە لەسەر ئاستی جیهانی كەچی گرنگی بە یارییەكانیان نادرێ.
*هۆكاری چییە كەوا گرنگی بە یارییە وەرزشییە جۆراوجۆرەكانی كەم ئەندامان یان بڵێین خاوەن پێداویستی تایبەت نادرێت؟
- ئێمەش نازانین هۆكارەكەی چییە، بە پێچەوانەوەش لەلایەن حكومەتەوە گرنگیمان پێ دراوە، بەڵام لەلایەن كۆمەڵگاوە وەكو پێویست نیە نازانم هۆكارەكەی چیە چ بە وەرزش بگرە بە خودی كەم ئەندامانیش نادرێت.
- بە پلەی یەكەم پێویستە لەسەر دەزگاكانی ڕاگەیاندن گرنگیی زیاتر بەم یارییە بدەن و ئاشنای بكەن بە خەڵكی دیكە بۆ ئەوەی بزانن كە ئەم وەرزشە جیهانییە و پێویستی بە پشتگیریی هاندەران و دەزگاكانی راگەیاندن هەیە، خول و پاڵەوانێتیی بەردەوام بكرێتەوە.
- ئەم ژمارەیە زۆر كەمە، بۆیە داوكارین پاڵەوانێتیی زیاتر بكرێتەوە بۆ ئەوەی ئاستی خۆمان زیاتر بەرز بكەینەوە و یاریزانی بەتوانا دروست بكەین و تیپی بەهێزتر دروست بكرێت و هەماهەنگی زیاتر بكرێت لەگەڵ وڵاتانی دەرەوە بۆ زیاتر خزمەت كردنی ئەم یارییە.
- نەبوونی گۆڕەپانی تایبەت بەم یارییە كە بۆتە بەربەست لەبەردەم یاریزانان بۆ زیاتر گرنگیدان بە ئاستی خۆیان و نەبوونی پاسی گواستنەوەی یاریزانان ئەوەش كاریگەریی هەیە لە سەر ئاستی یاریزانانی ئێمە .
- پێویستە لەسەرئەوان كەوا خزمەتی زیاتری وەرزشەكانی ئێمە بكەن وەكو تیپی گۆڵ بۆڵ، بۆ ئەوەی بتوانین لە پاڵەوانێتییەكانی دەرەوە ئاستی ڕاستەقینەی خۆمان پێش بكەین و ناوی كوردستانیش بەرز بكەینەوە لە ئاستی جیهان و پەیامی ئێمە ئەوەیە بۆ ئەوەی خزمەتی كوردستان بكەین.
- بەهیوای ئەوەم بتوانم لە پاڵەوانێتێكی نێودەوڵەتی ئاڵای كوردستان بەرزبكەمەوە ناوی خۆم و كوردستانیش لەسەر ئاستی جیهان بەرز بێت.
- بە سوپاسەوە خانەوادەكەم هەمیشە هاوكار و پاڵپشتی منن لە وەرزشكردن و ئەوان هۆكارن بۆ بەرز بوونەوەی ئاستی من وەكو یاریزانێك لە یاری گۆڵ بۆڵ.
- ئێمە وەكو وەرزشكار مووچەیەكی كەمان هەیە كە زۆر كەمە مانگانە تەنیا سەد هەزار دینار وەردەگرین و ئەوەش زۆر كەمە نابێتە هۆكار بۆ پڕكردنەوەی پێداویستییەكانی ئێمە وەكو یاریزان.
- زۆر سوپاس بۆ گۆڤاری گوڵان كە خەمخۆری وەرزشكارانە و داواكارم لەلایەنی بەرپرس زیاتر گرنگی بە یارییەكانی وەرزشكاری خاوەن پێداویستی بدرێت و هاندەران زیاتر لە ناو گۆڕەپان بینین بۆ هاندانی وەرزشكاران.
