له‌ئۆپه‌راسیۆنێكی‌ هاوبه‌شی‌ هێزه‌كانی‌ پۆلیس و ئاسایش ژماره‌یه‌ك داواكراوی‌ مه‌ترسیدار ده‌ستگیركران و له‌كۆنگره‌یه‌كی‌ ڕۆژنامه‌وانیشدا به‌ڕێوه‌به‌ری‌ پۆلیسی‌ پارێزگای‌ كه‌ركوك ورده‌كاریی زیاتر له‌وباره‌یه‌وه‌ ئاشكراده‌كات.
له‌كۆنگره‌یه‌كی‌ ڕۆژنامه‌وانیدا كه‌ په‌یامنێری‌ SNN ئاماده‌یبوو، عه‌مید خه‌تاب عومه‌ر به‌ڕێوه‌به‌ری‌ پۆلیسی‌ پارێزگای‌ كه‌ركوك ڕایگه‌یاند، "به‌ره‌به‌یانی ئه‌مڕۆ 30 ئاب كاتژمێر (3 بۆ 6) به‌یانی‌ ته‌واوی هێزه‌كانی پۆلیس و ئاسایشی‌ كه‌ركوك و ژماره‌یه‌كی دیكه‌ له‌لێپرسراوی ئه‌منی، ئۆپه‌راسیۆنێكی‌ فراوان له‌گه‌ڕه‌كه‌كانی‌ باشوری كه‌ركوك ئه‌نجامدرا".
به‌ڕێوه‌به‌ری‌ پۆلیسی‌ كه‌ركوك ئاشكراشیكرد، "له‌و ئۆپه‌راسیۆنه‌دا هه‌شت تیرۆریست و دوو داواكراوو كه‌سێكیش به‌تۆمه‌تی‌ ته‌وزیرو هاوكات 88 گومانلێكراوی‌ دیكه‌ش ده‌ستگیركراوان".
