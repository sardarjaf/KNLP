لە دوا یاری جەولەی 21ی  قۆناغی كۆمەڵەكانی  ئێن بی ئەی و لە ركابەرییەكانی كۆمەڵەی خۆرئاوا  تیپی ممفیس گریزلیز لە یاریگای خۆی رووبەرووی تیپی برۆكلین نێتس بۆوە  لە چارەكی یەكەمدا یاریزانانی تیپی ممفیس جڵەوی یاریەكەیان گرتە دەست و سەرەنجام ئەو چارەكەشیان بە 22 خاڵ بەرامبەر بە 19 خاڵ بردەوە  لە چارەكی دووەمدا  یاریزانانی تیپی برۆكلین گەرانەوە كێبڕكێی یاریەكە و لەو چارەكەشدا بە 28 خاڵ بەرامبەر بە 25 خاڵ براوە بوون  لە چارەكی سێیەمیشدا یاریزانانی تیپی برۆكلین باشتر دەركەوتن و بە 32 خاڵ بەرامبەر بە 18 خاڵ ئەو چارەكەشیان بە سوودی خۆیان یەكلایی كردەوە  سەرەرای ئەوەی لە چارەكی چوارەمدا یاریزانانی تیپی ممفیس لە هەوڵێكی زۆردا بوون ئەنجامەكە هاوسەنگ بكەنەوە و ئەو چارەكەشیان 23 خاڵ بەرامبەر بە 19 خاڵ بردەوە  بەڵام لە كۆتاییدا تیپی برۆكلین نێتس یاریەكەی بە جیاوازی 10 خاڵ و بە ئەنجامی 98 خاڵ بەرامبەر بە 88 خاڵ تیپی ممفیس گریزلیزی دووچاری شكست كرد .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
