كۆمپانياى سۆنى له‌ پێشانگاى ئه‌ليكترۆنى IFA له‌ به‌رلين په‌رده‌ى له‌سه‌ر سێ مۆبايلى هۆشمه‌ند لادا كه‌ برتين له‌ Sony Xperia Z5 Premium و Sony Xperia Z5 و Sony Xperia Z 5 Compact.
هه‌ر سێ مۆبايله‌ نوێيه‌كه‌ى سۆنى خاوه‌نى تايبه‌تمه‌ندى و ديزاينى نوێن وه‌ك روونى شاشه‌ و گۆڕينى شوێنى دوگمه‌ى سه‌ره‌كى Home و به‌رزكردنه‌وه‌ى ئاستى كامێرا و چه‌ندينى تايبه‌تمه‌ندى ديكه‌.
قه‌باره‌ى شاشه‌ى Z5 Premium كه‌ گه‌وره‌ترينيانه‌ 5.5 ئينجه‌ به‌رِوونى 4K كه‌ زۆر زۆر روونه ‌و چڕى پيكسڵ 801 پيكسڵه‌ له‌ يه‌ك ئينجدا، واته‌ 4 هێنده‌ ژماره‌ى پيكسڵى زياتره‌ له‌ ئايفۆن شه‌ش پڵه‌سى ئه‌پڵ.
هه‌ر سێ مۆبايله‌كه‌ خاوه‌نى پرۆسێسه‌رێكى 8 ناوكين له‌ جۆرى Qualcomm Snapdragon  و بيرگه‌ى ناوه‌كيشيان 32 گێگابايته‌ كه‌ ده‌توانرێت زياتر بكرێت له‌ڕێگه‌ى مايكرۆ ئێس دييه‌وه بۆ 200 گێگابايتى ديكه‌‌.
هه‌ر مۆبايله‌كه‌ خاوه‌نى تايبه‌تمه‌ندى به‌رزى ده‌نگى دژه‌ ئاو و تايبه‌تمه‌ندى Qualcomm Quick Charge كه‌ به‌ بارگاوى كردنه‌وه‌يان بۆ ماوه‌ى ته‌نيا 10 خوله‌ك ده‌توانرێت بۆ زياتر له‌ 5 كاتژمێر به‌كاربهێنرێن ئه‌مه‌ جگه‌ له‌وه‌ى كه‌ باتريان زۆرباشه ‌و سۆنى به‌ڵێنى ئه‌وه‌ده‌دات هه‌ر سێ مۆبايله‌كه‌ دوو رۆژ جارێك پێويستيان به‌ بارگاويكردنه‌وه‌يه‌.
