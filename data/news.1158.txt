 بەڕێوەبەری نووسینگەی پارێزگای بەسرە بەهۆی گەندەڵییەكی زۆرەوە پۆستەكەی بەجێدەهێڵێت وبەرەو شوێنێكی نادیار هەڵدێت.
لەمبارەیەوە سەرچاوەیەكی ئیداری لە پارێزگای بەسرە هەواڵەكەی پشتڕاستكردەوەو بەڕێگای كوردستانی راگەیاند: كازم عەلی سەركردە لەئەنجومەنی باڵای ئیسلامی عێراقی كەعەمار حەكیم سەرۆكایەتی دەكات و بەڕێوەبەری نووسینگەی ماجید نەسراوی پارێزگاری بەسرە تومەتباركراوە بەدزینی 130 ملیار دینار و ناوبراویش بەو هۆیەوە پۆستەكەی بەجێهێڵاوەو بەرەو شوێنێكی نادیار هەڵهاتووە.
گوتیشی: تاكو ئێستا ئاشكرا نەبووە ناوبراو بۆچی شوێنێك هەڵهاتووە، بەڵام پێدەچێت بۆوڵاتی لوبنان هەڵهاتبێت یاخود لەلایەن ئەنجومەنی باڵای ئیسلامی عێراقەوە شاردرابێتەوە، بۆئەوەی سەرجەم ئەو پارانەی كەبردوونی لێیوەربگیرێتەوە و بگەڕێنرێتەوە بۆخەزینەی دەوڵەت.
