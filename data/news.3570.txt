رۆژی ٢١ی ئایاری ٢٠١٦ جۆن دالهویسن لە تۆڕی كۆمەڵایەتیی تویتەر بڵاویكردەوە" ئەوەی لە ناوچەی سوروی ئامەد روویداوە ترسناكە و بەپێی ئاژانسی هەواڵی دیجلە دەستەواژەكانی "بۆردومانكراوە، سەروبن كراوە، بە زۆر دەستی بەسەرداگیراوە" بۆ باردۆخی ناوچەی سووری ئامەد بەكارهێناوە.
جێی باسە ئەو شاندە والیی ئامەدو سەرۆك شارەوانیی ئامەد و توركان ئەلچیی هاوژینی تاهیر ئەلچیی سەرۆكی كۆمەڵەی پارێزەرانی ئامەدیان بینیوە.
هاوكات دالهویسن ژمارەیەك وێنەی لەو ناوچانەی سووری ئامەد بڵاوكردووەتەوە، كە تا ئێستا حكومەت و هێزە ئەمنییەكانی توركیا ڕێگا نادەن كەس سەردانی ئەو ناوچانە بكات.
بەڕێوەبەری ناوچەی ڕۆژهەڵاتی ناوەڕاستی ڕێكخراوی لێبوردنی نێودەوڵەتی ئەوەشی نووسیوە "لە شەش گەڕەكی ناوچەی سووری ئامەددا ٢٤ هەزار كەس ژیانیان بەسەر دەبرد، بەڵام ئێستا كەسی تێدا نەماوە".
