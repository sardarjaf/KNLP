وەزارەتی نەوتی عێراق ئاماری شەش مانگی هەناردەی نەوتی راگەیاند، كە لەو ماوەیەدا تا كۆتایی مانگی حوزەرانی ئەمساڵ زیاتر لە (529) ملیۆن بەرمیل نەوتی هەناردەی دەرەوە كردووە.
لە بەیاننامەیەكدا وەزارەتی نەوتی عێراق ئاشكرایكردووە، كە لە سەرەتایی ئەمساڵەوە تا ئێستا عێراق بڕی (529) ملیۆن بەرمیل نەوتی لە رێگەی كۆمپانیای سۆمۆوە هەناردەی دەرەوە كردووە.
هەر لەبەیانامەكەدا هێما بەوەشكراوە، كە لەو ماوەیەدا (33) كۆمپانیای نێودەوڵەتی نەوتی عێراقیان كڕیوە و داهاتەكەشی بیست و شەش ملیار و شەشسەدو نەوت و چوار ملیۆن دۆلار بووە.
هاوكات ئاماژە بەوەشكراوە، لەماوەی ئەو شەش مانگەدا عێراق مانگانە هەشتاو هەشت ملیۆن و سەدو هەشتاو پێنج هەزار بەرمیلی نەوتی هەناردە كردووەو هەر بەرمیلێك نەوتیش بە بڕی (913.49) نۆ دۆلار فرۆشراوە.
