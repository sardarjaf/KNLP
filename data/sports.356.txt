 هەڵبژاردەی كۆماری ئێرلەندا لەبەردەم هەلێكی گرنگ و بەنرخە، تا بۆ یەكەمجار و لەدوای ساڵی 2002 وە بلیتێكی گەیشتنە دوایاریەكانی مۆندیالی 2018 ی روسیا بەدەستبهێنێت، بریارە ئەمشەو سەعات 10 و 45 دەقیقە بەكاتی كوردستان و لەیاری گەرانەوەی پاشكۆی پاڵاوتنەكانی ئەوروپا بۆ گەیشتنە جامی جیهانی 2018 كە هاوینی داهاتوو لەوڵاتی روسیا بەرێوەدەچێت ,هەڵبژاردەی ئیرلەندا لە دبلن میوانداری هەڵبژاردەی دانیمارك بكات، لەجەولەی  كۆتایی پاڵاوتنەكانی كیشوەری ئەوروپا هەڵبژاردەی ئێرلەندا لەكۆمەڵەی چوارەم توانی بلیتی پاشكۆی پاڵاوتنەكان لەهەڵبژاردەی وێڵز وەربگرێت، دوای ئەوەی لەجەولەی كۆتایدا و لەكاردیف بەگۆڵێكی بێ بەرامبەر سەركەوتنی بەسەردا تۆماركرد، شەممەی رابردووش لەیاری چوونی پاشكۆی پاڵاوتنەكان توانی لەكۆبنهاگن یەكسان بوون بەبێ گۆڵ لەبەرامبەر دانیمارك تۆمار بكات و هەلی گەیشتنە دوا یاریەكانی مۆندیالی بۆ برەخسێت، ئەمە جاری هەشتەمە ئێرلەندا لەمێژوی خۆیدا یاری پاشكۆی پاڵاوتنەكان ئەنجام دەدات و توانیویەتی 3 جار سەركەوتو بێت لەگەیشتنە مۆندیال و، لە 4 بۆنەشدا شكستی هێناوە و ئەمجارەش دەیەوێت بۆ چوارەم جار لەمێژوودا بەشداری لە گەورەترین روداوی وەرزشی جیهان بكات كە پێشتر و لەساڵی 1990 گەیشتە قۆناغی چارەكی كۆتایی پێش ئەوەی بەگۆڵێكی بێ بەرامبەر بە ئیتاڵیا بدۆرێت، لەبەرامبەردا دانیمارك لەیاری چونی نێو خاكی خۆی هەلی نزیكبونەوەی لە جامی جیهانی لەدەستدا و لەو یاریەدا چەندین هەلی گۆڵ تۆماركردنیان لەدەستدا و لەم یاریەشدا ئەركیان لەبەرامبەر هەڵبژاردەی خاوەن یاریگا قورس دەبێت بەڵام ئەو هەڵبژاردەیە بێ هیوا نەبووە لەبەدەستهێنانی بلیتی دوا یاریەكانی مۆندیالی روسیا.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
