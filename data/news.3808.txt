ململانێكانی نێوان دەسەڵاتدارانی تورك لەهەڵكشاندایە، ئەردۆگان سەرۆكی حزبەكەیی و سەرۆكی ئەنجومەنی وەزیرانەكەی ئەحمەد داود ئۆغلۆی بە خیانەت تاوانبار كرد، هەر بۆیە ئۆغلۆ داوای دەستلەكاركێشانەوەی كرد.
دوای ئەوەی ئەردۆگان بووە سەرۆك كۆمار دەسەڵاتی حزبەكەی بە ئۆغلۆ سپارد، لەبەرامبەردا دوو شەرتی داوا لێكرد، یەكەمیان: كاركردن بۆسیستەمی سەرۆكایەتی و كەمكردنەوەی پەیوەندییەكان لەگەڵ رۆژئاوا، دوای یەك مانگ لە سەردانەكەی ئەردۆگان بۆ ئەمریكا، ئۆغلۆ داوای چاوپێكەوتنی ئۆبامای كرد، ئۆغلۆ دوای ئەوەی هەستی كرد كەوا ئەردۆگان كار بۆ دەسەڵاتی دیكتاتۆری لەشێوەی خەلافەتی ئالعوسمان دەكات، بۆیە پەیوەندییەكان بەرەو لێكتران و هەڵوەشانەوەی پارتەكەیان كەوا پێشتر عەبدوڵڵا گویل هەستی بەو تەنگژەیە كردبوو، بۆیە زوو دەستی لە حزبەكەی كێشایەوە.ئێستا ئاكپارتی بەرەو هەڵوەشانەوەو لەتبوون، لەنێوان هەر سێ ئەندامی دەستەی دامەزرێنەری ئاكپارتی ئەردۆگان و ئۆغلۆ و گویل، بەرەو سێ لەت هەنگاو دەنێ، كەوا لەساڵی 2001 ئەو حزبەیان دامەزراند، سوودمەنددی سەرەكیش لەو ململانێیە یەكەم مەلا فەتحوڵڵا گولەن دەبێ، بەهاوكاری ئەمریكا، كەوا لەواشنتۆن ماوەی 10ساڵە بۆ دەسەڵات هەنگاو دەنێ، گەر ئۆغلۆ پەیمانی بە فەتحوڵڵا گولەن دابێ، پێشدەچێ هەر وابێ، ئەوا ئەردۆگان و دەسەڵاتەكەی سوڵتانیزمی لەبنەوە هەڵدەتەكێ.
دووەم سوودمەند كورد دەبێ، چونكە ئۆغلۆ وەكو سەرۆكی حزب و سەرۆكی ئەنجومەنی وەزیران، توركیای بەرەو تەنگژەیەكی رووخێنەرو ململانێیەكی سیاسی نادیار دەبات، گەلی كوردیش گەر یەكپارچە بێ، لەو ململانێیە توركیای خێراتر، وەكو ئامرازی یاریدەدەر لەهاوكێشەكان، بەرەو لەتبوون و قەوارەیەكی ئازاد لەباكوور، هەر لەشێوەی پارچەكانی باشوورو رۆژاڤا بەمافەكانی گەلی كورد لە حوكمی فیدراڵی و جیابوونەوە، لە نەخشەی سیاسی و سایكسبیكۆی نوێ، بەڕابەرایەتی بیكەرو لاڤرۆڤ لەمێژوو دەنووسرێتەوە.
