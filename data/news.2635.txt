به‌رپرسێك له‌ وه‌زاره‌تی‌ به‌رگری ئه‌مریكا رایده‌گه‌یه‌نێت كه‌ واشنتۆن بڕیاری‌ داوه‌ هێزی‌ تایبه‌ت بۆ پاڵپشتی‌ هێزه‌ عیراقییه‌كان نه‌نێرێت له‌ به‌ره‌كانی‌ شه‌ڕ له‌ سنووری‌ رومادی كه‌ له‌ئێستادا له‌ژێر ده‌ستی‌ چه‌كدارانی‌ رێكخراوی تیرۆریستی‌ داعشدایه‌.
ئاماژه‌ بۆ ئه‌وه‌شده‌كات ئه‌و بڕیاره‌ شایانی‌ پێداچوونه‌وه‌یه‌.
له‌لێداوانێكیدا بۆ تۆڕی‌ سی ئێن ئێنی‌ ئه‌مریكی، به‌رپرسێكی‌ وه‌زاره‌تی‌ به‌رگری‌ ئه‌مریكا كه‌ داوای‌ كردووه‌ ناوه‌كه‌ی‌ بڵاونه‌كرێته‌وه‌ رایگه‌یاندووه‌ فه‌رمانده‌ سه‌ربازییه‌كان هیچ جۆره‌ داوایه‌كی‌ له‌و جۆره‌یان پێشكه‌ش نه‌كردووه‌ له‌پێناوه‌ وه‌رگرتنی‌ ره‌زامه‌ندی بۆ بڵاوه‌پێكردنی‌ هێزه‌كانیان له‌ رومادی، ئاماژه‌ی‌ بۆ ئه‌وه‌شكردووه‌ كه‌ هه‌ستناكه‌ن له‌ئێستادا پێویستییه‌كی‌ له‌و شێوه‌یه‌ له‌ئارادا بێت.
پێشتر كۆشكی‌ سپی‌ رایگه‌یاندبوو كه‌ بیر له‌ زیاتركردنی‌ هاوكارییه‌ سه‌ربازییه‌كانی بۆ هێزه‌ عیراقییه‌كان ده‌كاته‌وه‌ له‌پێناو پارێزگاریكردن له‌ شاری‌ رومادی له‌نێویاندا راهێنان و هاوكاری‌ هۆزه‌ محه‌لییه‌كان، به‌ڵام تا ئه‌وكاته‌ ئه‌گه‌ری‌ هیچ گۆڕانكارییه‌ك له‌ ستراتیژیاندا نییه‌.
