تابلۆ ئومێدی تەمەن ٢٥ساڵ،ئەوکچە جوان و رۆح شیرینەیە کەھەر لەتەمەنی پێنج ساڵیەوە لەتیپی ھونەری منداڵانەوە دەستی کردووە بەگۆرانی ووتن،ئێستاش خوێندکاری قۆناغی چواری بەشی دەنگی کۆلێژی ھونەرە جوانەکانی زانکۆی سلێمانیە.
تابلۆ ماوەی ھەشت ساڵ،لەتیپی ھونەری منداڵان گۆرانی ووتوەو لەوماوەیەدا،پێنج بەرھەمی تایبەت بەخۆی ھەبووە،دواتر ساڵی لەساڵی ٢٠٠٩ بەشداری بەرنامەی (کورد ستاری دوو)ی کەناڵی ئاسمانی کوردساتی کردووە وتوانیویەتی پلەی سێیەم بەدەست بھێنێت، ساڵی ٢٠١٠وەک ئەکتەری سەرەکی بەشداریکردوە لەکورتە فیلمی(گۆرانی مەرگ)،وە لەچەندین بەرنامەو فێستڤاڵیشدا بەشداریکردووە،دیارترینیان بەشداریکردنیەتی لەفێستیڤاڵی گەلان لەوڵاتی ئیسپانیا لەساڵی ٢٠١٣.
تابلۆ ئومێد: باوکم وەک کەسی یەکەم،پشتگیریم دەکات، لەمنداڵیەوە بۆ ھەموو کارەکانم لەگەڵمدابوەو یارمەتیدەرێکی سەرەکیم بووە،دایکیشم  یارمەتیدەرێکی باشم بووە  وبەردەوام پشتگیریان کردووم.
تابلۆ ئومێد:بێگومان ھەرکەسێک کارێک بکات رووبەرووی رەخنەش دەبێتەوە،بەڵام دەبێت رەخنەکان قبوڵ بکەین و وەک رێنوێنیەک بێت بەرەو کاری باشتر .
تابلۆ ئومێد: لایەنی گۆرانی وووتن لەبەرئەوەی کلیپ کردنی تێدایەو گۆرانیبێژ  تێیدا دەردەکەوێت ،جوانی ھۆکارێکە بۆدەرکەوتن، بەڵام لەرووی ئەکادیمیەوە ئەگەر لەکۆمەڵگایەکی پێشکەوتوو بیر لەگۆرانی کرایەوە، تێکست وئاوازو لەھەموو شتێک گرنگترە،چونکە گۆرانی گوێی لێدەگیرێت و سەیرناکرێت بەپێچەوانەی فیلمێک،ئەگەر بتەوێت گۆرانیەک لەگوێی گوێگردا بمێنێتەوە بێگومان دەبێت ئاوازو تێکستەکەی باشی ھەبێت، دەبێت گۆرانیەکە گوێگر رابکێشت نەک بینەر،لەپاڵ ئەمانەشدا گرنگە گۆرانیبێژ کەدەردەکەوێت روخسارێکی رێک وجوانی ھەبێت.
تابلۆ ئومێد: لەئێستادا ئەوەندە ستایلی گۆرانی ووتن زۆر بووە، زۆرجار تێکەڵی گۆرانیە فۆلکلۆرییەکانیش دەکرێت، ئەو ستایلانەش کەمتر لەگۆرانیە فۆلکلۆریەکان دەمێننیەوە،گەنجی ئێستا کەگۆرانی دەڵێت، زیاتر گرنگی دەدات بە کلیپ و رووخساری گۆرانیەکە،بۆ نموونە گۆرانیبێژیک دەنگی خۆش نیە ،بەلام ئەوەندە گرنگی دەدا بەکلیپەکەی سەرنجی زۆرێک لەخەڵک بەلای خۆیدا رادەکێشێت،بەڵام تاماوەیەکی کەم دەمێنێتەوە لەگوێیاندا.
تابلۆ ئومێد: تائێستا شتێکی وانەبووە،ئەگەر ھەشبوبێت کاریگەری نەکردۆتە سەر ژیانم،چونکە ھاوکاری دایک وباوکم بۆ من ھەموو شتێکەو من کچی تاقانەیانم وھەموو خۆشیەکانی ژیانیان بۆ دەستەبەر کردووم.
تابلۆ ئومێد: بەھیچ ووشەیەک ناتوانم پێناسەی ئەوھەستە بکەم کەبۆ باوکمم ھەیە،لەھەموو کاتێکدا باوکم لەگەڵ نەبێت ھێزو توانای گۆرانی ووتنم نیە،ھەموو کاتێکیش پێی دەڵیم تۆ بازنەیەکی خڕیت و بەس تۆ دەبینم لەکاتی گۆرانی ووتندا،باوکم بۆ من ھەموو دنیایە،لێرەشەوە پێی دەڵێم زۆرم خۆش دەوێیت.
تابلۆ ئومێد: ووتنەوەی گۆرانی (غەمگین و دڵ پەشێوم)ی مامۆستا سەید عەلی ئەسغەرە وخەڵک زۆر بەدڵی بوو،چونکە ئەو گۆرانیە زۆر نزیکە لەدەنگی منەوەو بەردەوام دەیڵێمەوە.
تابلۆ ئومێد: بەڵێ کاتێک تەنھا خۆشەویستم بوو،لەبەرنامەیەکی تایبەت بەرۆژی عاشقان، گۆرانی (نەکەی ئازیز بەجێمبێڵی)ی ھونەرمەند "نەریمان بابان"م بۆووت وپێشکەشم کرد.
تابلۆ ئومێد:ھونەر شتێکە لە منداڵیەوە لەگەڵمدایە و بەڵام ھاوسەرەکەشم خۆشەویستی خۆمەو خۆم ھەڵمبژاردووە،لەوانەیە ئەوکاتە لەبەرئەوەی ژیانێکەو ھەڵمبژاردوەو پێویست بێت وازلەھونەرەکەم بھێنم، بەڵام ھەتا بتوانم بەجۆرێک ھاوسەرەکەم تێدەگەیەنم و قەناعەتی پێدەکەم کەلێم تێبگات و نەبێتە رێگر لەبەردەم کاری ھونەریمدا.
تابلۆ ئومێد:پەیامی من ئەوەیە ئیتر کچان و ژنانی کوردستانیش ھەوڵبدەن لەوبوارەی خۆیان دەیانەوێت دەربکەون وکاری خۆیان بکەن ، بەڵام بەمەرجێک لەسنوری کۆمەڵگای کوردی دەرنەچن.
تابلۆ ئومێد: بەدڵنیاییەوە ھەموو کەسێک کارێک بکات حەز بەوەشدەکات بە گشت دنیای بناسێنت، منیش حەز دەکەم بەزمانی بیانی ولەوڵاتی بیانیدا گۆرانی بڵێم وخۆم بناسێنم، تاچەند بتوانم ھەوڵیشی بۆدەدەم.
تابلۆ ئومێد: دوای تەواو بوونی خوێندنی زانکۆم،لەبەرنامەمدایە لە ئایندەیەکی نزیکدا کاربکەم بۆ دروستکردنی بەرھەمێکی تایبەت بەخۆم .
تابلۆ ئومێد: تائێستا ستایلی کارکردنەکەم ھەڵنەبژاردووە،بەڵام وەک حەزی خۆم ،حەز بەستایلی (ئەرەبێسک)دەکەم،ئەوەش دەکەوێتەوە سەر ھەڵبژاردنی ئەو تێکست و ئاوازەی بۆ کارەکەم دایدەنێم.
