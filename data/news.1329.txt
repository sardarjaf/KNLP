سەرچاوەكە ئاشكراشیكردووە كە هێزە عێراقیەكان لە باشووری قەزاكە پێشڕەوی بەرچاویان هەبووەء توانیویانە رێگای سەرەكی نێوان عامریەء فەللوجە كۆنترۆڵ بكەنەوەء دووپاتی كردۆتەوە كە ئۆپەراسیۆنەكە تا پاككردنەوەی تەواوی شارەكە لە تیرۆریستان بەردەوام دەبێت.
مستەفا ئەحمەد، جێگری پارێزگای ئەنبار بە ئاژانسەكانی راگەیاندووە كە سەركەوتنی هێزە عێراقیەكان لە یەكەم رۆژی ئۆپەراسیۆنەكەداء كۆنترۆڵكردنەوەی چەند ناوچەیەك لە باشووری قەزاكە، هەنگاوێكی گرنگە بۆ كۆنترۆڵكردنەوەی فەللوجەء مەترسی تیرۆریستان لەسەر عامرییەی فەللوجە كەم دەكاتەوە.
قەزای فەللوجە لە دووری شەست كیلۆمەتری رۆژئاوای بەغدا هەڵكەوتووەء نزیكەی دوو ساڵە لەلایەن تیرۆریستانی دەوڵەتی خەلافەتی ئیسلامییەوە داگیركراوەء رێكخراوەكانی چالاك لەبواری مافەكانی مرۆڤدا چەندین جار لەسەر بارودۆخی نالەباری دانیشتووانەكەیء روودانی كارەساتێكی مرۆیی لەو شارە هۆشدارییان داوە.
