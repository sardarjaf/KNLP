ئەنجومەنی پارێزگای كەركوك بەتوندی وەڵامی توركیا دەداتەوەو بەدەستێوەردان لەكاروباری ناوخۆی عیراق تۆمەتباری دەكات، ئەندامێكی ئەنجومەنی پارێزگاكەش ڕایدەگەیەنێت: " دەسەڵاتدارانی ئەنكەرە لەداعش زیاتریان پێناكرێت و هێزی پێشمەرگەش لەئامادەباشیدایە بۆ شكستپێهێنانی پیلانەكانیان".
ڕەتیشیكردەوە، هەڕەشەكانی توركیا كاریگەری ئەوتۆیان لەسەر شاری كەركوك هەبێت و وتی:" هیچ كاریگەرییەكی نابێت، پێشتریش لەسەر بوونی پەكەكەو ناوچە سنورییەكان و كۆبانێ و چەندین شوێنی تر هەڕەشە كراو ئێستاش هەر بەردەوامە لەهەڕەشەكردن، بەڵام ئەگەر ئەو هەڕەشانەش نەكات ڕەنگە ژان بكات".
سەبارەت بەهەوڵدان بۆ تێكدانی بارودۆخی كەركوك، ئەحمەد عەسكەری وتی: "هەر هەوڵێك بدات لەداعش زیاتر نین، هەموو زانیاریەكانی جیهان دەیسەلمێنن كە داعش دەستی توركیایە، تا ئێستاش قسوری نەكردوە بۆسەر كەركوك و بێ منەت بێت با لەمەودواش بیكات، هێزی پێشمەرگە لەبەرامبەریان وەستاوە".
