پرۆفیسۆر دكتۆر هوبێرت ئیگەر پسپۆری بواری ئەندامی دەستكرد لە زانكۆی لیز، لەگەڵ تیمەكەیدا كۆنگرەیەكی رۆژنامەوانی رێكخست و تیایدا بەرهەمەكەی "قاچی دەستكردنی هەستیار"ی بەرای گشتی ناساند، كە لە ئەنجامی توێژینەوەیەكی زۆر پەرەی پێدراوە.
ئیگەر، باسی لەوە كرد كە سەرلەنوێ ئەو دەمارانەیان دروست كردۆتەوە كە لە سمتی نەخۆشەكەوە راست بەرەو قاچی درێژبوونەتەوە و لە نزیك ناوچەیەكی ژێر پێستیدا جێگیركراون، هەروەها بە شەش هەستەوەر بە ژێر قاچە دەستكردەكەوە بەستراونەتەوە.
گوتیشی: "كاتێك هەنگاو دەنێت هەستەوەرەكانی ژێر پێی ئاگاداری دەنێرن بۆ مێشك.
لەبەرئەوە ئەوانەی ئەم قاچە دەكڕن دەڵێن قاچی میشكە.
ئەو كەسانەی ئەم قاچە دەستكردە لەپێدەكەن، كاتێ بەرێگادا دەڕۆن خێرا هەست بە پێدادانیان دەكەن.
هەموو شتێك لەبەرچاوە، وەك دەبینن پێكهاتەكەی زۆر سادەیە".
نرخی ئەو قاچە دەستكردە هەستیارە كە بە تەكنەلۆجیایەكی پێشكەوتوو دروست كراوە لە نێوان 10 هەزار بۆ 30 هەزار یۆرۆدایە.
ئەو تیمەی كاریان لەسەر دروست كردنی ئەو قاچە دەستكردە هەستیارەدا كردووە، ئاماژە بەوە دەكەن كە بەردەوام دەبن لەسەر كارەكانیان بۆ گەڕاندنەوەی سەرلەنوێی ژیان بۆ ئەوانەی قاچەكانیان لەدەستداوە.
بۆ ئەو مەبەستەش كۆمپانیایەك دادەمەزرێنن تا بەرهەمەكانیان بەنرخێكی كەمتر بخەنە بازاڕەكانەوە.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
