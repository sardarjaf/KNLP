له‌ به‌رامبه‌ر زیاد كردنی نرخی كارته‌كانی موبایلی كوره‌ك و ئاسیا ،ژماره‌یه‌ك چالاكوانی‌ كۆمه‌ڵی‌ مه‌ده‌نی‌ كه‌مپینیكیان راگه‌یاند و داوا له‌هاوڵاتیان ده‌كه‌ن بۆماوه‌ی‌ دوو كاتژكێر مۆبایله‌كانیان  دابخه‌ن.
پاریزه‌ر ریبین صباح  رێكخه‌ری‌ كه‌مپینه‌كه‌ تایبه‌ت به‌خه‌ندانی‌ راگه‌یاند"   كۆمه‌ڵێك چالاكوانی كۆمه‌ڵی‌ مه‌ده‌نی و هاولاتیان بریارمانداوه‌، ئێواره‌ی‌ رۆژی‌ 1/8/2015، له‌ كاتزمیر 5 ی ئێواره‌ تاوه‌كو كاتزمێر 7 ی ئیواره‌ موبایله‌كانمان له‌ هه‌ر دوو هیڵه‌كانی‌ كۆره‌ك و ئاسیا سیل دابخه‌ین ،وه‌ك  ناره‌زایی ده‌ربڕین له‌ به‌رامبه‌ر زیاد كردنی نرخی كارته‌كانی موبایلی كوره‌ك و ئاسیا".
ئاماژه‌ی‌ به‌وه‌شكرد، " حكومه‌تی‌ هه‌رێم بۆ به‌ به‌رده‌وامی‌ ده‌ڵێت ئێمه‌ جیاوازین له‌ عیراق و هه‌رێمێكی‌ سه‌ربه‌خۆین، پابه‌ندی‌ بڕیاره‌كانی‌ به‌غدا نابین، به‌ڵام بۆزیادكردنی‌ نرخ، ده‌ڵێن ئێمه‌ به‌شێكین له‌عێراق و پێویسته‌ پابه‌ندی‌ گرانكردن نرخی‌ كارته‌كانی‌ مۆبایل ببین، بۆیه‌ ئێمه‌ به‌رده‌وام  ده‌بین له‌چالاكیه‌كانمان تائه‌و كاته‌ی‌ نرخه‌كان وه‌ك خۆی‌ لێدێته‌وه‌".
رێكخه‌ری‌ كه‌مپینه‌كه‌ وتیشی‌:" داوای‌ له‌ هاوڵاتیان ده‌كه‌ین هاوكارمان بن و مۆبایله‌كانیان بكوژێننه‌وه‌ و به‌هیچ شێوه‌یه‌ك كارتی‌ مۆبایل نه‌كڕن".
