یاریگا – شەوی ڕابردوو یانەی بارسێلۆنا بۆ جاری 28 هەم لە مێژوویدا توانی نازناوی جامی شای ئیسپانیا بەدەست بهێنیت دوای بردنەوەی لە سێڤییا لە یاری کۆتاییدا 2-0 .
دوای یاریەکە لویس ئینریکی لە کۆنگرەی رۆژنامەوانی ڕایگەیاند : یاریەکی بەهێز بوو ، بەو شێوەیە بەدەستمان هێنا کە لالیگاشمان بەدەست هێنا ئەویش پشت بەستن بوو بە ئاستی خۆمان ، شانازی بە یاریزانەکانمەوە دەکەم ئاستێکی زۆر باشیان ئەنجامدا تەنانەت دوای کارتە سوورەکەش .
سەبارە بە نازناوەکانی ئەم وەرزە ئینریکی وتی : قورسە هەموو وەرزێک سێ نازناو یاخود دوو نازناو ببەیتەوە بەڵام خۆمان ئامادەکەین بۆ ئەوەی وەرزی داهاتووش هەموو نازناوەکان دووبارە بکەینەوە .
شایانی باسە 7 هەم نازناوی ئینریکی بوو لە 2 وەرزی سەرەتایدا لەگەڵ ئەو یانەیە ، هەمان ژمارەی نازناوە کە گواردیۆلاش لە 2 وەرزی یەکەمیدا لەگەڵ بارسێلۆنا بەدەستی هێنا .
