ئەم دیمەنە تەواکەری دیمەنی پێشووە ... کۆمەڵێ منداڵ دەبینرێ لە یاریگاکەدا بەبێ تۆپ بی تاقەتیان پێوە دیارە هەندێکیان سەیرێکی زۆر ڕقاوی سەیری قولەی سەربازی نزیك یاریگاکە دەکەن و یەکێکیان شەق لە زەوی دەدات و یەکێکیان دەسڕێك لە گیرفانی دەردەهێنێ وئارەقی دەموچاوی دەسڕێ .... یەکێکیان کەلەهەموویان بچوکترە دەگری .
نێو گەرموو گوڕی بازارەو منداڵێك لەو منداڵانەی کەپێشتر لەگەڵ منداڵەکانی تردا دەرکەوتوون و خەریکی یاریکردن  بوو  زۆر بەگەرمی هاوار دەکات و کیسەی عەلاگەیی پلاستیکی دەفرۆشێت ... 
ماڵی ئازادە ... هۆڵی دانیشتنەو باوکی ئازادکەتەمەنی (٦٣) ساڵەو لەسەر رۆڵستولێکی عەرەبانە یەو بەرەولای پێشنگای کتێبەکان دەجوڵێت ... لەسەرڕەفەی پێشانگاکە  کۆمەڵێك وێنەی وەرزشی باوکی ئازادە کە هەمووی لە چوارچێوەدایە ، لەگەڵ فتبۆڵێکی کۆنی دوو گۆڵی کاتی خۆی لەسەری ساڵی (١٩٢٠) نووسراوە .
هەر بۆیە دەست دەبات بۆ وێنەیەك و بەتامەزرۆوە سەیر دەکات و پاشان دەڕوات بۆ لای تۆپەکەو سەیریکی دەکاو بەدەستی هەڵیدەگرێ یەك دوو جار بۆ بەرزی هەڵی دەداودەیگرێتەوە وەك گۆرپەیەکی خۆی ، پاشان دەیخاتەوە جێگەی خۆی .
لەسەر شەقامەکە ئۆتۆمۆبیل هاتوو چۆ دەکەن .
ئالانی تەمەن (١٢) ساڵ چاوەروانی ترافیکی سوورە بۆئەوەی ئۆتۆمبیلەکان بوەستن و بەپەلە بچێت بەدەسڕەکەی دەستی و سپراکەی جامەکانیان پاك بکاتەوەو کەمێك پارە پەیدا بکات بۆ ئازاد .لەم کاتەدا ترافیکی سوور دەبێت و ئالان بەپەلە دەچێت بۆ سڕینی جامی ئۆتۆمۆبیلێك .
سامانی تەمەن (١٣) ساڵ هەر هاواریەتی و کەس نایەت لوولەیەك گوڵەبەڕۆژەی لێ بکڕێ ، بۆیە زۆر جار بەبێزاریەوە خۆی دوو سێ دەنك لە گوڵەبەرۆژەکە دەترۆکێنێ  و بیر لەوە دەکاتەوە چۆن پارەیەك پەیداکاو بیدات بە ئازاد .
لەژێر رۆشنایی گڵۆپێکی دار عەمودێك دا،کۆمەڵێك منداڵ کەژمارەیان لەپێنچ منداڵ زیاتر دەبێت سەرقاڵی پلان دانانێكن ... دوو تاسێ منداڵیان لەگەڵ سامان و ئالان پارەیەکی کەمیان پێیەو دەیدەن بەئازادی تەمەن (١٤) ساڵ کەدیارە لەهەموویان گەورەترە... یەك دوانێکیشیان بەبەردەوامی گیرفانەکانیان دەگەڕێن بەڵام بێ هودەیەو پارەیان پێ نییە .
ئازاد زۆر بەپەلە دەڕوات تا ئەو کاتەی دەگاتە بەردەم دووکانێکی فرۆشتنی کەلوپەلی وەرزشی ، ئازاد سەیر دەکات و تۆپیکی ڕەش وسپی سەرنجی ڕادەکێشێ وپاشان خۆی دەکات بەژووردا .
تەواوکەری دیمەنی پێشووە ... ئازاد پرسیاری تۆپێك دەکات و خاوەن دووکان کەتەمەنی (٣٤) ساڵێك دەبێت تۆپەکەی بۆ دادەگرێ و دەیداتە دەستی و ئازادیش  زۆر بە پەرۆشەوە سەیری فتبۆڵەکە دەکات ..
                    لەوە دەچێت یەکەم جارت بێت تۆپ
                   زۆر جار بە ١٦ هەندجار بە ١٧ و تا
ماڵی ئازادە ... باوکی ئازاد لەسەر ڕۆڵستوڵەکەی خەویلێکەوتوە .
ئازاد بەدزییەوە خۆی دەکات بەژووردا  زۆر بەهێواشی لەسەرخۆ بەرەوپێشنگای کتێب و وێنەکانی باوکی دەچێت زۆر بەوریاییەوە سەیری باوکی دەکات ،وەك ئەوەی کارێکی بەدزی باوکییەوە بەدەستەوە بێت، لەم کاتەدە کەهەنگاو دەنێت لەپڕ قاچێکی بەر( تەپڵەك مێزیک) ی بەردەم کورسییەکان دەکەوێ و دەنگی دێت ... ئازاد دەوەستێ سەیری باوکی دەکات ... بەڵام لەچاوی ئازادەوە خەبەری نەبۆتەوەو هەر بۆیە ئازاد دەچێتە بەردەم پێشنگاکەو دەست دەبات بۆ تۆپی فتبۆڵەکەی باوکی و لەسەری نووسراوەو لەسەر یەکێك لە ڕەفەکانییەتی .... بەلام باوکی ئازاد خەبەری بۆتەوەو بەچاو بە دزییەوە چاودێری دەکات ... ئازاد تۆپەکە هەڵدەگرێ وکەمێك بیر دەکاتەوە و زۆر بەهێواشی لەبەر خۆیەوە یان بەمەنەلۆج ئەم رستانە دەڵێت .
باوکە گیان ببورە دەزانم ئەم تۆپەت زۆر
ئازاد وئالان و سامان و هاورێکانیان هەنگاو دەنێن بۆ لای یاریگا بۆ یاریکردن و زۆر بە خۆشی و پەرۆشەوە سەیری فتبۆڵکەی باوکی ئازاد دەکەن و دەستاو دەستی پێدەکەن لەناو خۆیاندا.
منداڵەکان نزیك دەبنەوە لە یاریگاکە و دەبینن .... شۆفڵ لە نێو یاریگاکەدا چاڵی گەورە دروست دەکات و چەند سەربازێکیش لە قولەی سەربازییەکەوە سەیر دەکەن و هەندیکیان پێدەکەنن ...لەم کاتەدا شۆفڵەکە دەمە کەوچکێکی خۆڵی گەورەی پێیەو دەیبات لە بەشێکی یاریگاکەدا لەبەرزییەوەو بەرامبەر منداڵەکان ڕۆیدەکات  ... لەکاتی کەوتنە خوارەوەی خۆڵەکەدا لەدەمی شۆفڵەکە ، چەند تۆپی فتبۆڵی تەقیو و قەمە پیا کراو لەگەڵ چە ند جمجومەی کەلە سەری مرۆڤ دەبینن ... منداڵەکان لە ناخەوە هەڵدەچن وهەر یەکەو دەموو چاوی جۆرێك لە ڕق و بەزەی وبێ ئومێدی وبۆڵە بۆڵ و گریانی پێوە دەردەکەوێت ... وورردە ووردە منداڵەکان ژمارەیان زیاد دەبێت تا ئەو کاتەی ئازاد هاوار دەکات .
منداڵەکان هەموو هاوار دەکەن ، ئازاد تۆپەکەی باوکی بە بەرزی هەڵدەدات بۆ سەر دەستی منداڵەکان .
لێرەدا منداڵەکان دەستیان بەرز دەکەنەوە بۆ تۆپەکەو پێش ئەوەی تۆپەکە بگاتە دەستیان واتە لەنێوان دەست  و تۆپەکەدا کادر ستیل دەبێت .
تێبینی / بۆ نووسینی ئەم سیناریۆیە  سوودم لە بیرۆکەی هونەرمەند کاک (هۆشمەند ڕەسول )وەرگرتووە لەگەل سووپاس و رێز و خۆشەویستی .
