لە هەڵبژاردنی قوتابیانی زانكۆو پەیمانگاكانی یۆنان كە لە هەژدەی ئایار بەڕێوەچوو، لیستی قوتابیانی شیوعی توانی لەسەدا بیست پۆینت چل و شەشی دەنگەكانی قوتابیانی زانكۆكانی سەرتاسەری یۆنان و لەسەدا بیست و سێی قوتابیانی پەیمانگاكان بەدەستبهێنێت و توانی لە كۆی چل و یەك كۆمەڵەی قوتابیان لەسەر ئاستی یۆنان لیستی یەكەم بێت.
لە هەڵبژاردنەكەدا كۆی گشتی لیستی راستگەراكان لەسەدا بیست و پێنج بۆ لەسەدا سییان هێنایەوە، لە بەرامبەردا چەپ و چەپی ناوەند زۆرینەی لەسەدا حەفتایان هێنایەوە، هاوكات قوتابیانی ئانارشیست لە سەرجەم ناوەندەكانی دەنگداندا رێگرییان لە ئەنجامدانی هەڵبژاردنەكان دەكردو دژ بە پرۆسەكە وەستانەوە.
