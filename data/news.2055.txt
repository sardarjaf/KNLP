بەر لەو فرۆشە زۆرەی ئەلبومەکانی و سەدان خەڵات و ناوبانگە جیھانییەی کەھەیبوو، ویتنی ھیوستن تەنیا کچێکی ئاسایی بووە و ئامادەنەبووە بۆ ئەو ناوبانگە زۆرە.
لەفیلمێکی دۆکیومێنتی نوێدا بەناوی (دەکرێ خۆم بم) ژیانی ھیوستن لەمنداڵییەوە دەخاتەروو تا دەبێتە یەکێک لەدیارترین گۆرانی بێژەکانی ھەموو نەوەکان و لەگەڵ ئەو نەھامەتییانەی کەبەسەری دێت لەئالودەبوون بەمادە سڕکەرەکان و مادە کحولییەکانەوە تا کۆچی دوایی کردنی لەساڵی ٢٠١٢ دا.
لەوبارەیەوە (نیک برۆمفیلد) دەرھێنەری فیلمەکە وتی ماوەی ٢ ساڵ بەنێو لاپەڕەی ئەرشیف و نھێنییەکانی ویتنی ھیوستن گەڕام و لەگەڵ کەسوکارەکەی قسەم کرد لەبارەی نھێنییەکانی ئەو خانمە گۆرانی بێژە کۆچکردووەی لەساڵانی ھەشتادا (کلیف دیفیز) دەنگەخۆشەکەی ئاشکراکرد وەک بەرھەمھێنەرێک و بەدنیای ناساند.
