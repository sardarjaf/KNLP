دوای تەواوكردنی ئامادەیی لە بەشی فیزیای كۆلێژی زانستی زانكۆی ئەستەمبوڵ وەردەگرترێت , هەر لەوێ ئاشنای بیری شوعییەت دەبێت.لەزنكۆ لە گەڵ هاوڕێیانی یانەی بیر دادەمەزرێنێت, دواتر ئەم یانەیەی لە زۆربەی شارەكانی توركیا لكی دەكرێتەوە , بە دوایدا هەموو یانەكان لە (( یەكێتی یانەكانی بیر)) كۆ دەبنەوەو كایبكایا هەڵدەبژێن بە سەرۆكی خۆیان.
دواجار یانەكە گۆڕا بۆ رێكخراوێكی جەماوەری مەزنی سۆسیالستی , لە ساڵی 1968 سەدان هەزار كەسی لە خۆپیشاندانێك دژ بە سەردانی ئوستولی 6 ئەمەریكی بۆ توركیا رێك خست.لە ساڵی 1969 پارتی كرێكاران و جوتیارانی شۆڕشگێری توركی دامەزراند.
یەكەم كەس بوو لە توركیا وتی كەمالیزم بیری بۆرجوازی فاشیزم بەرهەم دەهێنێت و بیرێكی دژ بە شۆڕشە.هاوكات یەكەم سیاسی تورك بوو مامەڵەی لە گەڵ كێشەی كورد وەك كێشەی نەتەوایەتی كرد لە توركیا و رایگەیاند كوردان مافی خۆیانە بە مافی چارەنوس شاد بن .
ساڵی 1972 دژ بە كودەتا سەربازی سوپا كە لە ترسی گەشەی بیری كۆمۆنیزم و چەپگەرایی ئەنجامیاندا,بڕیاری شەڕی گەلی راگەیاند, بەم هۆیەوە یەكەم كەتیبەی سوپای رزگاری كرێكاران و جوتیارانی توركیا بە ناوی تیكۆی دامەزراند.
لە 24-6-1973 لە ناوچەی دەرسیم لە ئەنجامی پەلاماری سوپای بۆسەر كەتیبەكەیان كایبكایا بە برینداری رزگاری دەبێت , لە گوندێكی ناوچەكە خۆی دەشارێتەوە, بەڵام لە لایەن مامۆستایەكەوە خەبەری لێدەدرێت و دەگرترێت.دوای 4 مانگ لە ئەشكەنجە لە دەركردنی نینۆك, بڕینەوەی پەنجەی دەست و پێیەكان,بڕینەوەی دەست و قاچەكانی و دەركردنی چاوەكانی هیچ زانیارییەكی لەسەر پارتەكەی نەدا بە جەلادانی توركیا.
لەشەوی 27 لەسەر 28ی ئایاری 1973 گیانی بەخشی, دوای مردنی فاشیستەكان ئەوەندە لێی دەترسان سەریان لە جەستەی كردەوە .
ئەمرۆ كایبكایا هێمای شۆڕشگێری و بەرگرییە بۆ سەرجەم شوعی و چەپەكانی توركیا و گەلی باكوری كوردستان , هەمیشە بیرو وێنەكانی حزوریان لە خۆپیشاندانی كرێكاران و زەحمەتكێشان و شۆڕشگێڕەكانی گەلی كورد ئامادەیە , هەموو چەپی توركیا بە شانازییەوە بە شەهیدی خۆیانی دەزانن.
