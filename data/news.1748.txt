بەختیار جەبار شاوەیس ئەندامی‌ لیژنەی‌ تەندروستی‌ لە ئەنجومەنی نوێنەرانی عێراق بەخەندانی‌ راگەیاند: لەگەڵ د.
موزەفەر عەلی‌ عەباس بەڕێوەبەری‌ كۆگاكانی‌ دەرمان لەوەزارەتی‌ تەندروستی‌ عێراق كۆبوونەتەوەو باسی‌ چۆنێتی‌ خەرجكردنی‌ دەرمان‌و كێشەی‌دەرمانیان لەپارێزگاكانی عێراق كردووە.
شاوەیس دەڵێت" لەماوەی‌ رابردوودا 32% بەشە دەرمانی‌ عێراق دەنێردرا بۆهەرێمی كوردستان دەهات، چونكە رێژەیەك لەبەشە دەرمانی‌ ئاوارەكانی‌ عێراق دەهات بۆكوردستان، چونكە ئاوارەیەكی‌ زۆر لە كوردستاندا نیشتەجێن، ئێستا بەهۆی‌ كەمبوونەوەی‌ پارە لەوەزارەت ئەو بەشەی‌ هەرێمی‌ كوردستان بۆ تەنها 9%، كەمدەبێتەوە.
گوتیشی" بودجەی‌ وەزارەتی‌ تەندروستی‌ عێراق لە یاسای‌ بودجەی‌ گشتی‌ عێراقدا 3 ملیار دۆلارە، بەڵام بەهۆی‌ قەیرانی دارایی و كەمی‌ داهات، تەنها ملیارێك و 200 ملیۆن دۆلار دراوەتە وەزارەتی‌ تەندروستی‌، واتە یەك ملیارو 800 ملیۆن دۆلار كەمیكردووە، لەبەر ئەوەش رێژەی‌ بەشە دەرمانی‌ هەرێمی‌ كوردستان بۆ 9%.
كەمدەبێتەوە.
