لە میانی بەشداریكردنی لە پیشەنگای نیشاندانی ئەو ئاسەوارانەی كە گەڕێندراونەتەوە بۆ ناو خاكی عێراق، وەزیری گەشتوگوزاری عێراق عادل فەهەد شرشاب رایگەیاند: بەشێكی زۆری ئاسەوارەكانی مێژوویی عێراق درزاون و ئەمە پرسێكی نیشتمانییە، كەزیاتر لە چوار هەزار و 300 پارچە ئاسەواری مێژوویی عێراق كە پێشتر دزرابوون لە وڵاتانی جیهان گەڕاندووتەوە بۆ عێراق".
شرشاب راشیگەیاند: عێراق لە چەندین قۆناغی جیاجیادا رووبەڕووی داگیركاری بووەتەوە، ساڵی رابردوویش دووبارە ئاسەوارەكانی عێراق رووبەڕووی داگیركاری بوونەوە، لە چوارچێوەی ئەو داگیركارییەدا داعش هەم خەڵك و هەم ئاسەوارەكانی لە ناوبرد.
وەزارەتی دەرەوەی عێراق بە هاوكاری بالیۆزخانەكانی عێراق توانیویەتی زیاتر لە چوار هەزار و 300 پارچە ئاسەوار كە دوای ساڵی 2003 دزابوون بۆ دەرەوەی وڵات بگەڕێننەوە بۆ نێو مۆزەخانەی عێراق و ئەمەیش لە سایەی هاوكاری و هەماهەنگییەكی چڕدا بووە.
لە رۆژانی داهاتوودا پیشەنگایەك بۆ ئەو ئاسەوارانە دەكەینەوە كە لە لایەن تیرۆریستانەوە دزراون.
