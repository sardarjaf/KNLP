به‌پێی زانیاری ئاژانسه‌ عیراقییه‌كان، دوای ئه‌وه‌ی ئۆپراسیۆنی كۆنترۆڵكردنه‌وه‌ی فه‌لوجه‌ له‌لایه‌ن هێزه‌ ئه‌منییه‌كانی عیراقه‌وه‌ له‌چه‌ند رۆژی رابردوودا ده‌ستیپێكرد، رۆژانه‌ چه‌ندین خێزانی فه‌لوجه‌ له‌ده‌ست تیرۆرستان هه‌ڵدێن و خۆیان راده‌ستی هێزه‌ ئه‌منییه‌كانی عیراق ده‌كه‌ن.
هه‌ر به‌پێی زانیارییه‌كان، 3ی حوزەیرانی 2016 نزیكه‌ی 300 خێزانی دانیشتوی فه‌لوجه‌ خۆیان گه‌یاندوه‌ته‌ هێزه‌ ئه‌منییه‌كانی عیراق و له‌ لایه‌ن هێزه‌ ئه‌منییه‌كانیشه‌وه‌ پێشوازیان لێكراوه‌و پاشان به‌ 100 ئۆتۆمبێلی حكومی ره‌وانه‌ی شوێنی دیاریكراو كران .
