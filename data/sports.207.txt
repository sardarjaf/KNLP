فلۆرێنتینۆ پیرێز سەرۆکی یانەی ڕیاڵ مەدرید ـی ئیسپانی دەیەوێت هاوینی داهاتوو داڤید دی خیا گۆڵپارێزی ئیسپانی و یانەی مان یونایتدی ئینگلیزی بهێنێتە ڕیاڵ ـەوە.
پێگەی بەناوبانگی "fichajes" ی ئیسپانی تایبەت بە گواستنەوەی یاریزانان بڵاویکردەوە، زێنەدین زێدان ڕاهێنەری یانەی ڕیاڵ مەدرید نەیتوانیوە پیڕیز رازی بکات کە کیلۆر ناڤاس گۆڵپارێزی ڕیاڵ بۆ وەرزی داهاتوو بمێنیتەوە لە یانەکە.
ئەو پێگەیە ئاماژەی بەوەشکرد، زێدان زۆر سەرسامە بە تواناکانی ناڤاس و دەیەوێت وەرزی داهاتوو لە ڕیاڵ مەدرید بەردەوام بێت، بەڵام فلۆرێنتینۆ پیرێز دەیەوێت دی خیا بهێنیتە ڕیاڵ مەدریدەوە.
لەکۆتاییدا دوپاتی کردەوە، ئەم بۆندەش کیشە دەکاتە نێوان زێدان و پیرێز چونکە زێدان ناڤاسی دەوێت و پیرێزیش دی خیای دەوێت، لە چەند هەفتەی داهاتوو یەکلا دەبێتەوە.
جێی ئاماژەیە کیلۆر ناڤاس لەم وەرزەدا ئاستێکی نایاب لەگەڵ ڕیاڵ مەدرید پێشکەش دەکات، هەموو هاندەران و یاریزانان رازین لە ئاستی ئەو گۆڵپارێزە.
