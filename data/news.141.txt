قایمقامی شارۆچكەی داقوق ئاشكرای دەكات كە بڕیاریانداوە لە كۆی 120 موختاری ناوەندی شارۆچكەكەو دەوروبەری 90 موختاری لاببەن وتەنها سی موختار بهێڵنەوە.
ئەمیر خوا كەرەم قایمقامی شارۆچكەی داقوق هەواڵەكەی پشت راستكردەوەو بە ئاژانسی (ڕێگای كوردستان)ی ڕاگەیاند:- ژمارەیەكی زۆرلە موختارەكانی سنوری شارۆچكەی داقوق لە ئێستادا گوندەكانیان لە ژێر كۆنترۆڵی داعشدایە بۆیە ئێمەش لە یەكەم كۆبونەوەماندا دوای دەست بەكاربونمان وەكو قایمقامی شارۆچكەی داقوق بڕیاری لە سەر كار لابردنی 90 موختارماندا كە سەرجەمیان هی ئەو گوندانەن.
هەروەها گوتیشی:- بڕیارمانداوە كە ئەو گوندانەی تاكو ئێستا لە ژێر دەسەڵاتی داعشدان وئازاد نەكراون بەشە خۆراكی مانگانەیان ببڕین،ئەو خۆراكانەی كە لە ڕێگەی بسولەی خۆراكەوە بە سەر هاوڵاتیاندا دابەشدەكرێن بۆیان نەنیرێن كە پێشتر بویان ڕوێشتووە.
