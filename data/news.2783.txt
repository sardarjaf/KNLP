وەزارەتی بەرگری ئەمریكا رایگەیاند لە ئەنجامی هێرشە ئاسمانیەكانی وڵاتەكەی بۆ سەر بنكەكانی ئیسلامیە توندڕەوەكانی سوریا، سەركردەی گرووپی تیرۆریستی خوراسان كوژراوە.
گرووپی خوراسان بە یەكێك لە لقەكانی قاعیدە دێتە ئەژمارء سەركردەی ئەو گرووپە ماوەیەكی زۆر لە ئێراندا بووە.
موحسین ئەلفەزڵی، خەڵكی كوێتەء پاش رووخانی حكومەتی تاڵیبان لە ئەفغانستانەوە رۆیشتۆتە ئێرانء بۆ ماوەی چەند ساڵێك لەو وڵاتەدا وەكو سەركردەی باڵای قاعیدە كاری كردووە.
بەرپرسانی ئەمریكا، گرووپی خوراسان بە لقێكی بەرەی نوسڕە دادەنێنء دەڵێن جیاوازیكردن لە نێوان ئەو دوو گرووپە نیشانەی ئاگادارنەبوون لە گرووپە توندڕەوە ئیسلامیەكانی سوریایە.
جێی ئاماژەیە موحسین ئەلفەزڵی ماوەیەكیش وەكو راوێژكاری ئەبو موسعەب زەرقاوی لە كردەوە تیرۆریستیەكانی عێراقدا رۆڵی كارای هەبووە.
