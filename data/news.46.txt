دەستەی راگەیاندنی بەریتانی (بی بی سی) بڵاویكردەوە كەوا ژمارەی كوژراوانی بەریتانی لەهێرشە تیرۆریستیەكەی بۆسەر فندقێك لەوڵاتی تونس دوای دیاریكردنی ناسنامەیان گەیشتە نزیكەی (30) هاوڵاتی بەریتانی، هەروەها (بی بی سی) ئاماژەی بەوەشدا ملیكە ئیزابیل پرسەو نیگەرانی خۆی ئاراستەی كەسوكاری قوربانیەكان كردووە، باسی لەوەكردووە كە ئەو كارە تیرۆرەی هوتێلەكەی تونس توشی "شوكی" كردووە.
ئەمە دوای ئەوە دێت كە كەسێكی خۆكوژی دەوڵەتی ئیسلامی هێرشی كردە چەند فندقێك لەشاری سوسەی تونسی كەشارێكی گەشتارییەء ساڵانە داهاتێكی ئیجگار باش بۆ ئەم وڵاتە فەراهەم دەكاتء لەو كارە تیرۆرەدا (38)گەشتیار بوونە قوربانی، لەنێوانیاندا (30)هاوڵاتی بەریتانی بوون.
