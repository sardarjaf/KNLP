لە وڵاتی نەرویج كۆتایی بە پاڵەوانێتی (norway cup) هات، كە پاڵەوانێتییەكە ساڵانە لەم وڵاتە ئەنجام دەدرێت لەسەر ئاستی لاوان و تازەپێگەیشتووان، كە تیایدا زیاتر لە 160 یانە بەشداری تیایدا دەكەن و یەكێك لە بەشداربووەكان هەڵبژاردەی لاوانی كوردستان بوو، كە توانی بگاتە یاریی كۆتایی پاڵەوانێتییەكە و پلەی دووەم بە دەستبهێنێت دوای ئەوەی لە یاریی كۆتایی بە ئەنجامی (4-3) گۆڵ بەرانبەر تیپی كامپالای (ئۆگەندی) دۆرا.
هەڵبژاردەی لاوانی كوردستان لەم پاڵەوانێتیەدا لە كۆمەڵەی (22) یاری دەكرد و توانی پێشەنگی كۆمەڵەكە بۆ خۆی مسۆگەر بكات دوای بە دەستهێنانی سێ سەركەوتن و ئەنجامەكانی لەم كۆمەڵەیە بەمشێوەیە بوو.
هەڵبژاردەی لاوانی كوردستان 9 یاری ئەنجامدا سەركەوتنی لە (8) یاری بە دەستهێنا تەنیا لە یەك یاری تووشی دۆڕان هات.
هەردوو راهێنەر سەردار ساڵح و یوسف كاكی ئەركی سەرپەرشتیاری هەڵبژاردەی لاوانی كوردستانیان دەكرد و سەلاح حوسێن سەرپەرشتیاری تیپەكە بوو.
جێگەی باسە سەرۆكی یەكێتیی تۆپی پێی كوردستان بە بۆنەی بە دەستهێنانی پلەی دووەم بڕیاری دا هەڵبژاردەی لاوانی كوردستان خەڵات بكات، چونكە ئەنجامێكی یەكجار باشیان بە دەستهێناوە و هەروەها لە پاڵەوانێتی رابردوو هەڵبژاردەی كوردستان پلەی سێیەمی بە دەستهێنابوو.
