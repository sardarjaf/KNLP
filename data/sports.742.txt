یانەی ریاڵا مەدریدی ئیسپانی ئامادەكارییەكانی بۆ یاری كۆتایی مۆندیالی یانەكان دەستپێكرد كە بڕیارە لە رۆژی شەممەی داهاتوو لە بەرامبەر یانەی گریمیۆی بەرازیلی ئەنجامی بدات.
لای خۆیەوە پێگەی رەسمی یانە شاهانەكە لەسەر تۆِری ئینتەرنێت هەواڵێكی خۆشی گەیاندە دەستەی ئیداری  و هاندەرانی یانەكە، بەوەی سێرجیۆ رامۆسی كاپتنی یانەكە دوای چاكبوونەوەی بە تەواوەتی لەو پێكانەی دووچاری هاتبوو گەراوەتەوە مەشق و راهێنانی یانەكەی، بە شێوەیەكی زۆریش پێدەچێت  ئەو بەرگریكارە ئیسپانیە لە یاری كۆتایی جامی مۆندیالی یانەكان بۆ یاری كردن بگەرێتەوە، جگە لەوەش هەر لە راهێنانەكانی دوێنێی یانەكە سەرجەم یاریزانەكان بەشدارییان كردووە، كە ئەمەش هاندەرێكی باش دەبێت بۆ ئەوەی ئەو یانە ئیسپانیە پارێزگاری لە نازناوی پاڵەوانی ئەو جامە بكات.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
