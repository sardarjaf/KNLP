درۆ خەسڵەتێکە لە ناخی هەموو مرۆڤێکدا هەیە .
مرۆڤ لەو ڕۆژەی ئاوەز دەکاتەوە و دەورووبەری خۆی دەناسێت تا ئەو ڕۆژەی دەمرێت ، ئامادەیی تێدایە بۆ درۆکردن .کەم کەس هەیە لە ژیانیدا درۆی نەکردبێت.ئیدی لە هەر قۆناغێکدا بێت.
مەبەست لەدرۆکردن ، خۆ دەربازکردنە لە حاڵەتێک یا دۆخێک، یا بۆ دوورکەوتنەوەیە لە سزاو ئەشکەنجە ،یاخود بۆ خۆبردنە پێشەو و خۆ خۆشەویستکردنە لە مەسەلەیەکدا یا بۆ فریودانی کەسێک یا کۆمەڵەکەسێک ،نەتەوەیەک ،پەیڕەوکەرانی ئایدۆلجیاو ئاینێکە.
ئەوەی ئیمە بیستوومانەو خوێندوومانەتەوە ئاینی ئیسلام خۆی وا نمایش کردوە کە پڕە لە ڕاستگۆیی ، دەستپاکی .وەک خۆیان جەختی لێ دەکەنەوە ڕاستگۆیی یەکێکە لە بنەماکانی ئیمانداریەتی.
واتە مادام خودا پارێزەری ئەم ئاینەیە و پەیامەکەی بۆ پێغەمبەر و موسوڵمانان با ئاسانی و بێ کێشە دەگاتە شوێنی خۆی ، ئیتر پێوست بە درۆ و پێج و پەنا ناکات.
واتە [ راستگۆبه‌، راستگۆیی رێگایه‌ بۆ چاكه‌و ده‌ستپاكی و، ئه‌مه‌ش رێگایه‌كه‌ به‌ره‌و به‌هه‌شت.
لە درۆ دوور بكه‌وه‌ و، درۆ به‌ره‌و تاریكی دەتبات و له‌ رێی خودا دوورت ئه‌خاته‌وه‌و به‌ره‌و دۆزەخ دەتبات.]
هەروەها محمەد دەربارەی ئەوانەی بە درۆوە خەو دەگێرنەوە بۆ خۆبردنە پێشەوە دەلیت : سزاگەی گرانە ،وەک ئەوە وایە پێی بڵێیت دوو دەنکە جۆ پێکەوە ببەستەوە، کە ئەمەش مەحالە.
کەسێکی ڕۆژو گر و نوێژکەری بێ ئەرزش ، هاوکات ئیدیعای موسوڵمانیەتی بکات،یاخود بەدرۆ قسە بکات، یا بەڵێن نەباتە سەر.
وەک پێشتر ئاماژەم پێدا پتر لە 200 ئایەت هەن دژی درۆکردنن و تێیاندا درۆزن بە نەفرەت دەکەن .
کەچی سەیر لەوەدایە لە حاڵەتی دیکەدا درۆ ڕێگە پێدراوە .نەک هەر ڕێگەی پێدراوەە بەڵکو هانی درۆش دەدەن.
کاتێک تۆ لەژێر ترس و زەبروزەنگدا بوویت بۆ خۆ دەربازکردن لەو دۆخە درۆ بکە، بەڵام لە ڕوالەتدا بروات پیی نەبێت.
لە کتێبی [روح الاسلام] لە نووسینی { عفیف طیارە} لە لاپەڕەی 247 دا دەڵێت{ هەموو جار درۆ خراپ نیە، بێگومان هەندێک حاڵەت هەن درۆکردن زیاتر سودیان هەیە لە ڕاستگۆیی ، ئەویش بە مەبەستی بەرژەوەندی گشتی}
هەر محمەمەد خۆی چەندین جار باوەڕپێکراوانی هانداوە کە لە پێناو ئیسلامدا زۆر گوێ بە ڕاستگۆیی نەدەن.
هەواڵ واگەشتە محمد کە کەعب دژی محمەد هاوسۆزی لەگەڵ قورەیشیەکاندا هەیە هاوکات هۆنراوەی غەزەلی بە باڵای ئافرەتە موسوڵمانەکاندا وتووە.
محمد ویستی بیکوژێت بەڵام کوشتنی ئاسان نەبوو چونکە خاوەن خێڵێکی بە هیز بوو ،بۆ یە کەسێک بە ناوی محمەد کوری مسلمە بۆ ئەم ئەرکە ئامادەیی خۆی نیشان دەدات .بەمەرجێک پێغەمبەر ڕێگەی بدات درۆ بکات ،ئەوەیش ڕیگەی پێ دەدات پاشان محەمەد کوڕی مسلمە دەچێتە لای کەعب و زەمی پێغەمبەر دەکات، یانی دژی قسەدەکات کەعبیش بڕوای پێدەکات و شەو بەناوی پیاسەوە کەعب دەهییتە دەرەوە و لە تاریکیدا دەیکوژێت.
شەعبان یەکێک بوو لە نەیارەکانی محمەد ،وە بۆ جەنگردن دژی، خۆی کۆدەکردوەوە.
بەر لەوەی ئەو جەنگە بقەومێت عەبدوڵای کوڕی ئەنیسی ڕاسپارد بۆ کووشتنی.
بۆ کووشتنی شعبان ،عەبدوڵا بەڵێنی لە مێغمبەر وەرگرت کە بە ناویەوە درۆبکات ،ئەویش ڕازی بوو .
پاش ئەوەی پیاوەکانی شەعبان هەموو دەخەون ،عەبدوڵا فرسەتی لێدێنێت و سەری لە لاشەی دەکاتەوە.
سەرە بڕاوەکەی لەتەک خۆیدا دەبات بۆ محەمەد ئەویش بە دیتنی ئەو دیمەنە لە دوورەوە لە خۆشیاندا هاوار دەکات:
[سیمایەکی سەرکەوتوو] عەبدولاش وەڵامی دەداتەوە و دەڵێت [ڕوت سەرکەوتووبێت یا پەیامبەر] .
یانی ڕووی سەرکەوتوو یا براوە.
یا کەسێک کارێک بە باشی ئەنجام بدات.
علامە ئیسلامی شێخ طبری دەڵێت[ محمەد خۆی ڕیگەی بە عمار بن یاس داوە کە درۆ بکات ،دەمێک [بنی مغیرە ]ناچاریان کردوە قسە بە محمەد بڵێت ،.
محمد پیی گووتووە گەر جارێکی تریش گرتیتیان و ناچاریان کردیت ،دیسان درۆ بکە .
[ماڵپەڕی مراجعە فی الاسلام]
مەبەست لەم وشیەیە ،ئەوەیە کە وەک پێشتر ئاماژەم پێدا موسڵمان بۆی هەیە درۆبکات ئەویش بۆ پاراستنی گیانی خۆی ، یا موسوڵمانانی دیکە لە زیان دوور بخاتەوە.
+بۆ نمونە موسوڵمان بۆی هەیە دژی ئیمانەکەی خۆی قسەبکات بەمەرجێک لە دڵەوە بڕوای پێ نەبێت .وەک پێشتر ڕوونم کردەوە.
جۆرێکی دیکەی درۆ ئەو جۆرەیە کە موسوڵمانەکان لە ئەروپا بۆ غیرە موسڵمانی دەکەن .
ئەوانە بەردەوام باسی ئایەتەکانی [مکی ]یان بۆدەکەن ،کە داوی ئاشتی و پێکەوە ژیان و یەک قەبوڵکردن وتۆلەرانس دەکات .
بەڵام خۆیان باش دەزانن ئەو ئایەتانە منسوخ کراون یانی گۆڕدراون بە ئایەتە [مەدینەیەکان ] کە بانگەوازی کووشتن و تووندوو تیژی دەکات.
ئەم قسەیە زۆر سەیرە ،بێگومان هیچ درۆکەرێک بڕوای بەدرۆ نیە چونکە پێچەوانەی واقیعە و دژی ڕاستیە ،کێ هەیە بڕوای بەدرۆ هەبێت؟ ئیتر بۆ داوای لێدەکرێت بڕوای پێ نەبێت؟
هاوکات گرنگە تێبگەین ئەوەی بانگخوازانی ئیسلام بۆ بڵاوکردنەوەی دینەکەیان دەیڵێن چ لە مینبەری مزگەوتەکانەوە بێت یا لە میدیاکانەوە ،هەموو کات ڕاست نین و تژین لە درۆ..
ئێستا دەپرسین کام لەو جۆرە ئایەت و حەدیسانە لە پێشەوەن و ئەولەویەت و ئیعتباریان هەیە ؟ ئەوانەی کە تووندترین سزایان تێدایە بۆ درۆزنان و جێگەیان لە دۆزەخدا بۆ دیاری کراوە ، یا ئەوانەی ڕێگە بە موسوڵمانان دەدەن و فێری درۆیان دەکەن و پاساویان بۆ دەهێننەوە؟
درۆ هەر درۆیە بچوک یا گەورە ، باش یا خراپ ، ڕەش یا سپی.
یادەبێ بەهیچ جۆرێک ڕێگەی پی نەدرێت یا کە پێی درا نابێت سزای هەبێت .
نابێ هەردووکیان هاوتەریببن .
نەهی درۆ و ڕێگە پێدانی لە هەندێک حاڵەتدا وەک ئەوە وایە مامۆستایەک خوێندکارانی قۆناغی بنەڕەتی فێری ڕاستگۆیی بکات، بەردەوام لە مێشکیاندا بیچەسپێنێت کە درۆ کارێکی خراپ و زیانبەخشە ،بەڵام هاوکات پێیان بڵێیت جارو بار بۆتان هەیە درۆبکەن.
جێگەی خۆیەتی ئێستا چەند نمونەیەکی درۆتان بۆ بهێنمەوە کە زۆر کۆن نین و لەلایەن بڕێک لە شیخ و بانگخوازە ئیسلامیە بە ناوبانگەکانەوە کراون.
کابرای شیعەش کە خەڵکی عێراقە لە حوسەینیەیەکدا قسە بۆ خەڵک دەکات و دەڵێت{سوپایەکی مەزنی هیتلەر لە کاتی جەنگدا لە شۆڤیەت دەکەونە گەمارۆوە ،سەرکردەکەیان بروسکەیەک بۆ هیتلەر دەنیرێت و داوی هاوکاری سەربازی و ئازوقەی لێدەکات و دەڵێت گەر بە فریامان نەکەون ئەوە هەموومان تەسلیم دەبین}
بەقسەی کابرای شیعە ،هیتلەر وەڵامی دەداتەوە دەڵێت.
[ دەست بە دامێنی حوسەینەوەبگرن و هاواری بۆ بکەن ڕزگارتان دەبێت]
بۆ درۆی یەکەمیان وەک بەدواچوونم کرد هیتلەر لەو ڕۆژەی دەسەڵاتی گرتە دەست[1933-1945] تا خۆی کووشت تەنها کەسی عەرەب کەدیبێتی حاج ئەمین حسینی موفتی قودس بوو کە لە ساڵی 1941 لە بەرلین بینی.
سەیر لەوەدایە نەسونەکەو نەشیعەکە ڕوونی ناکەنەوە کە هیتلەر ئەو قسانەی بەعەربی کردوە یا بە ئەڵمانی .جگە لەمە هیتلەر بەوە ناسراو بووە کە تونایەکی لەڕادەبەدەری هەبووە لە وتارداندا، دەچێتە ئەقڵەوە لە سە ر پێشەکی وتارێک پەکی کەوتبێت و هانای بۆ عەرەبێک بردبێت تا لەو تەنگەژەیە ڕزگاری بکات؟
بۆ درۆی پیاوە ئاینیە شیعەکەش ،میژوی ئەو جەنگە پێمان دەڵیت، نزاو پاڕانەوە لە حسین ڕزگاری نەکردن ، هیچ سوپایەکی هیتلەر لە گەمارۆی سوپای سور ڕزگاریان نەبووە ،هەر هەموویان لە ئاکامدا خۆیان دا بە دەستەوە .
سێ کەس باسی جۆرج بەرنارد شۆیان کردوە کە گوایە بە کەسایەتی محمەد سەرسام بووە .
یەکێک لەوانە عەدنان ئیبراهیمە.
وەک ئەم سێ کەسە باسی دەکەن ،کە هەرسێکیان هەمان قسە دووبارە دەکەنەوە ،دەڵێن: بەرنارد شۆ گووتوویەتی {لەم کاتەدا زۆر پێوستمان بە عەبقەریەتی محەمەد هەیە تا بەدەم قاوە خواردنەوە لە ماوی چەند چرکەیدا سەرجەم کێشەکانی جیهانمان بۆ چارەسەر بکات}
سەرەتا گرنگە ئاماژە بەوە بکەم کە بەرنارد شۆ بڕوای بەهیچ ئاینێک نەبووە .
جگە لەمە پاش بەدواچونێکی ڕشید مەغربی پێشکەشکەری بەرنامەی { پرسیاری بوێر} بۆی دەرکەوت ئەو قسەیە ئەسڵ و ئەساسی نیە ،ئەمە لە گۆڤارێکی ئیسلامی وەرگیراوە بە ناوی [پڕوپاگەندەی ئیسلام] کە لە ناوەڕاستی سیەکاندا لە سەنغاپورە چەند دانەیەکی لێدەرچووە .
لەوێشدا هیج ئاماژەیەک بۆ کات، شوێن، ساڵ .کتێب ،گۆاڤار، ڕادیۆی هیچکام لەمانە نەکراوە کە بەرناردشۆ ئەو قسەیەی تێدا کردبێت.
وەک ئەو درۆیەی بەدەم هیتلەرەوە بە دوو سیناریۆ کراوە ، ئەم درۆیەش بە سیناریۆی دیکەش کراوە.
+ کەسێکی سعودی ڕۆژێکی ڕەمەزان دەیەوێت بە سەیارەکەی بچێت بۆ مزگەوت .
دەبینێت سەیارەکەی بانزینی تێدا نیە بۆیە هاوار دەکات دەڵی {دیسان بانزینی تێدا نەماوە }.
سەیارەکەش بە هێمنی پێی دەڵێت نیگەران مەبە ،بانزینم ناوێت چونکە بەڕۆژوم.
هەر بە قسەی مامۆستا هاوڕێ ، کەسێکی دیکە پرسیاری زەراعەت کردن لە بەهەشتدا لە محەمەد دەکات چونکە زۆر حەزی لە زەراعەتە.
دیسان مامۆستا هاوڕێ بەدوو جۆر باسی خەڵکی ئەورپا دەکات ،جارێک بە خراپەو ناشیرین .جارێک بە جوانی .
جارێک دەڵێت هەموو مەشروب خۆر تلیاک کێش پڕفەساد بێ ئەخلاق ، بێ جێگەو ڕێگە وهەرشەوەی لە شوێنێک دەخەون .
دیارە لە بیری چوە کە پێشتر بە خراپە باسی کردوون ،بۆیە لە ڤیدیۆیەکی تردا [180] پلە دەگەڕێتەوە و دەڵێت، ئەوانە خاوەن شارستانی و تەکنەلۆجیاو زانست و چی و چین.
باشە پێشتر سەبارەت بە منداڵ بوون وتی ، لەیەک چرکەدا سک پربوون و لەدایک بوون ڕوودەدات ،کەواتە ئەو منداڵەش یەکسەر کە لەدایک دەبێت تەمەنی 33 ساڵە.
جارێک لە وتارێکیدا وتی :کەنیسەکانی سوید داوا لە موسوڵمانان دەکەن لە کەنیسەکانیان خوتبەیان بۆبدەن .وە کەنیسەکان دەفرۆشن و دەیکەن بە مزگەوت .
کەسێک کە پتر لە [25] ساڵە لە سوید دەژی بەدواچوونی بۆ کردو وەڵامی یەکێتی کەنیسەکانی سویدی نارد بۆ پەیچەکەی وە داوی سەرچاوەی هەواڵەکەی لێکردبوو .
دکتۆر عەبدولواحیدیش بۆ کەسە کوردەکەی نووسیبوو ، سکرتێرەکانم وەڵامت دەدەنەوە ، ئێستاشی لەگەڵدا بێت وەڵامیان نەدایەوە.
بە هۆی لافاوەوە گۆڕی ئەسحابەکانی شەڕی ئوحود ئاویان تێ چوو بوو ،دەرکەوتن دوای 1400 ساڵ لاشەکانیان هیچ تێک نەچوە،
– لە خوتبەیەکی دا لە مزگەوتی بە هەست وتبووی هەرکەسێک جگە لە خۆشەویستی خودا ،خۆشەویستی تر لەدڵیدا بێت ، بە تایبەتی دڵداری جێگەی ئاگرە، کەچی خۆی بەتەلەفۆن بە چاوانی مێرددار دەڵێت [ هەناسەکەم بەخوا غەیری خۆشەویستی تۆ هیچم لەدڵدا نەماوە .
ئەوە بوو پاشان بەو درۆیانەوە لە چاوانی لە مێردەکەی خۆی هەڵگەڕانەوەو بەر لە جیابووەی یاسایی و شەرحی لە مێردەکەی ،لە خۆی مارەبڕی.
-هەر هەمان لەتیف لە خوتبەیەکی تردا دەلێت دەبێ موسوڵمانان سڵاو لە هەموو کەس بکەن ، ئیدی بیانناسن یا نەیانناسن ،جونکە سلاو سڵاوی خودایە.
بەڵام بەدەنگی خۆ کە تۆمار کراوە ، بەتوونسی سەرزەنشتی کەسێکی سەلەفی دەکات، چونکە سلاوی لە خزمێکی خۆی کردوە کە سەر بە کۆمەلی ئیسلامیە.
+ بانگخوازێک لە وتاری هەینیدا دەڵێت { لە ئەمریکا لەسەر تابلۆیەکی مەزن نووسراوە ،محەمەد لە ژنەکانی خۆی نەداوە}
ئاخر مرۆڤ تۆ درۆیەک بکە کەمێک بچێتە ئەقڵەوە، خۆ ئەمریکا کوردستانی بێ خاوەن نیە هەر کەس ئارەزووی کرد بۆ خۆی تابلۆ بچەقێنێت ، وەک لە ڕێگاو بانەکان بەدیدەکرێن .تەنانەت لە سعودیەش بۆ هەڵواسینی تابلۆ مۆڵەتی دەوێت .
ئیدی چۆن لە ئەمریکا وە بۆچی ئەم مۆڵەتەیان دا ؟کە پڕوپاگەندە بۆ ئاین بە هەموو جۆرەکانیەوە قەدەغەیە.
پاشان خۆ ئەمریکا گوندێکی لای خۆمان نیە .
وڵاتێکی بەرفراوانە و لە 50 ولایەت پێک دێت.
بۆ نەتگووت لە چ ولایەتێک ،لە چ شارێک ،لە چ شەقامێک ئەم تابلۆیە هەڵواسراوە؟ کێ ریگەی پێداو کێ هەڵیواسی؟
پێغەمبەر نەمردوە چونکە دەمێک سید ئەحمەد رفاعی لەگەڵ شێخ عەبدولقادری گەیلانی دەچنە سەرگۆڕەکەی، ئەو لەگۆرەکەیەوە دەستی دەردەهێنا بوو تەوقەیان لەگەڵیان کردبوو.
مامۆستا مجید خەوێک دەگێڕێتەوە کە گوایە لە خەویدا ،لەسەرەدا وەستاوە بۆ دیتنی محەمەد .بەڵام بەر لەوەی بگات بە ئامانج ژنەکەی خەبەری دەکاتەوە .
ئەویش زۆر لە ژنەکەی تووڕە بووە، پاشان خەوتووەتەوە ، بە قودرەتی قادر تەکمیلەی خەوەکەی کردوە ،دیسان پێغەمبەر هاتووەتەوە خەوی ،بە مامۆستا مجیدی گووتووە ،ئەوە بۆ بێتاقەتیت ،وەر چی ماچ دەکەیت ماچی بکە .ئەویش کێری محمەدی ماچ کردوە .
ئەمە قسەیەکی ئاسایی نەبوو بۆ چەند کەسێکی کردبیت، بەڵکو یەکێک بوو لە وتارەکانی ڕۆژی هەینی کە هەزارەها خەڵک گوێیان لێگرتووە و لە مزگەوت بە گریانەوە دەیگێڕێتەوە.
ئەوەی سەیرە خەڵکەکەش لەبری ئەوەی شەرم بیانگرێت و تووشی شۆک بن ،هەموو توشی هەستریا دەبن و هاوار و گریان تێکەڵ بەیەک دەبێت و سەمفۆنیایەکی نەشازی لێدەردەچیت.
ئاخر گەر ئەو قسەیە کەسکی بێ باوەڕ یا عەلمانی بیکردایە هەرچی تۆمەتی بێ ئەخلاقیە دەیاندایە پاڵی کەچی بۆخۆیان ئاساییە باسی ئەو جۆرە بەدڕەوشتیە بکەن.
بەڵام لە شێوەی درۆیەکی گەورەوەدا.
+ لە هەموی پێکەناویتر قسەی مەلایەکی هەولێرە کە باسی سۆپەر ماکیتی بە هەشت دەکات و لەوێ لە مۆڵەکە برادەرو ناسیاو دراوسێکانی دەبینێت و باسی ئەم دنیا بۆ یەکتر دەکەن.
باشە گەر لە بەهەشدا وەک دەڵێن هەموو شت تەنها بە ئارەزووکردنی بێتە ناو دەمت ئیتر ئەم بازاڕ کردن و عەلاگە پڕکردنەوەی بۆچیە ؟
درۆ زۆرن گەر باسیان بکەین پێوستی بە کتێبێکە .
کورد واتەنی {مشتێک نمونەی خەروارێکە}، بۆیە تەنها ئەوانەم هەڵبژاردون .من بۆ خۆم زۆرێکم لایە ، چ وەک ڤیدیۆ کلیپ یا وەک نووسین .
جا بۆ ئەوەی خوێنەر دڵنیا بێت لەو نمونانەی ئاماژەم پێداون لێرەدا لینکی هەندێکیان دادەگرم.
