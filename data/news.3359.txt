ئەم داواكارییە لەبەیاننامەیەكی هاوبەشدا خرایەڕوو دوای كۆبوونەوەیەك كە لەنێوان هەردوولا لەشاری بەغدا بەڕێوەچوو و هەریەك لە حەمید مەجید موسا سكرتێری كۆمیتەی ناوەندی حزبی شیوعی عێراق و ژمارەیەك لە سەركردەكانی ئەو حزبەو ئەیاد عەلاوی سەرۆكی ئیئتیلافی نیشتمانی و ژمارەیەك لەسەركردەكانی ئیئتیلافەكە بەشداریان تێدا كردبوو.
لەبەیاننامەكەدا هاتووە كە هەردوو لایەن لەسەر ژمارەیەك بنەما رێككەوتوون، كە گرنگترینیان وەڵامدانەوەی بەپەلەی داواكارییەكانی خۆپیشاندەران و ئەنجامدانی چاكسازییەكان و پێكهێنانی حكومەتێك لە خەڵكانی سەربەخۆو خاوەن ئەزموون و پرۆفیشناڵ كە توانای پێشكەشكردنی خزمەتگوزارییەكانی بەهاووڵاتیان هەبێت و رەوشی ئابووری وڵات بەرەو باشبوون ببات و چارەسەر بۆ قەیرانەكان بدۆزێتەوە.
هەروا لەسەر دەركردنی یاسایەكی تایبەت بە هەڵبژاردنەكان رێككەوتوون، كە دادپەروەری لە نوێنەرایتیكردن دەستەبەر بكات و چاكسازی لە كۆمسیۆنی باڵای هەڵبژاردنەكان ئەنجام بدات.
