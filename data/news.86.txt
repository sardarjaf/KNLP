ئه‌فسه‌رێكی‌ هێزه‌كانی‌ پێشمه‌رگه‌ی‌ كوردستان رایده‌گه‌یه‌نێت، سه‌ر‌له‌به‌یانی‌ ئه‌مڕۆ چه‌كدارانی‌ رێكخراوی‌ تیرۆریستی‌ داعش هێرشیان كرده‌ سه‌ر سه‌نگه‌ره‌كانی‌ پێشمه‌رگه‌  و به‌و هۆیه‌شه‌وه‌ 7 پێشمه‌رگه‌ شه‌هید بوون.
موقه‌‌ده‌م موحسین سلیڤانه‌ی‌، تایبه‌ت به‌ خه‌ندانی‌ راگه‌یاند: "سه‌رله‌به‌یانی‌ ئه‌مڕۆ چوار شه‌ممه‌ 16ی‌ كانونی‌ یه‌كه‌می‌ 2015، له‌ گوندی‌ گوڵ محه‌مه‌دی‌ نێوان ناحیه‌ی‌ زومار و ئه‌یازییه‌، چه‌كدارانی‌ رێكخراوی‌ تیرۆریستی‌ داعش هێرشیان كرده‌ سه‌ر سه‌نگه‌ره‌كانی‌ پێشمه‌رگه‌و هێرشه‌كه‌ خۆكوژی‌ بووه‌ و هه‌موو چه‌كداره‌كانی‌ داعش پشتوێنی‌ بۆمب رێژكراویان له‌ خۆیان به‌ستبوو".
ئاشكراشیكرد: "به‌داخه‌وه‌ سێ‌ چه‌كداری‌ داعش هاتنه‌ ناو سه‌نگه‌ره‌كانی‌ پێشمه‌رگه‌ و خۆیان ته‌قانده‌وه‌ به‌و هۆیشه‌وه‌ 7 پێشمه‌رگه‌ شه‌هید بوون و8ی‌ دیكه‌ش بریندار بوون و سێ خۆكوژی‌ داعش پێش ئه‌وه‌ی‌ بگه‌نه‌ سه‌نگه‌ری‌ پێشمه‌رگه‌ كوژران و له‌ ئێستاشدا داعش پاشه‌كشه‌ی‌ كردووه‌".
