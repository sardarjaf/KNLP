لە درێژەی یارییەكانی هەفتەی سیانزەیەمی لالیگا  یانەی ڤیاڕیاڵ لە یاریگا و بەردەم هاندەرانیدا رووبەرووی یانەی سیڤیلیە بۆوە  لە گێمی یەكەمی یاریەكەدا یاریزانانی ڤیاڕیاڵ بە باشتر دەركەوتن و توانیشیان بە گۆڵێك پێش یانەی میوان بكەون  كە گۆڵەكەش سیدریك باكامبۆ لە دەقیقەی 19 دا تۆماری كرد   لە سەرەتای گێمی دووەمیشدا یاریزانانی یانەی خاوەن یاریگا دەستپێشخەربوون و 53 دا كارلۆس باكا گۆڵی دووەمی بەخشیە یانەكەی  بەڵام خۆشی ئەو گۆڵە زۆری نەخایاند و لە دەقیقەی 56 دا لینگلیت كلیمۆنت گۆڵی یەكەمی یانەی سیڤیلیەی تۆمار كرد و جیاوازی گۆڵەكانی كەم كردەوە  دوای تەنها دەقیقەیەكیش لەو گۆڵە فرانكۆ فازكوێز ئەنجامەكەی بۆ یانەی میوان یەكسان كردەوە  هەروەها دوای ئەو گۆڵەش یاریزانانی یانەی سیڤیلیە فشارێكی زۆریان خستە سەر گۆڵی یانەی خاوەن یاریگا  هەر بەو هۆیەشەوە ناوبژیوان لە دەقیقەی 77 دا لێدانێكی سزای بۆ هەژمار كردن و ئیڤێر بانیگاش توانی بە شێوەیەكی سەركەوتوو گۆڵی پێشكەوتنی یانەكەی پێ تۆمار بكات  لە كۆتاییشدا یانەی سیڤیلیە بە سێ گۆڵ بەرامبەر بە 2 گۆڵ یانەی ڤیاڕیاڵی دووچاری شكست كرد و بە كۆكردنەوەی 25 خاڵیش پێگەی خۆی لە پلەی پێنجەمی ریزبەندی خولەكە بەهێز تر كرد .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
