ڕه‌وه‌ندوخونچه‌ بۆسه‌یران له‌گه‌ڵ دایك وباوكیان چوونه‌ قه‌راغ ئاوێك ،خونچه‌ بڕیاریدا ڕاوه‌ ماسی بكات،خێراهات دارێك وپارچه‌ ده‌زوویه‌كی درێژوقولاپێكی له‌ده‌رزی دروومان بۆدروستكرد.،پاشان دانیشت وقاچه‌كانی خسته‌ ناوئاوه‌كه‌و قولاپه‌كه‌ی شۆڕكرده‌وه‌ بۆناوئاوه‌كه‌ .،چه‌ندجارێك قولاپه‌كه‌ی ڕاكێشایه‌وه‌ به‌ڵام ماسی نه‌گرتبوو،ڕه‌وه‌ندیش به‌گاڵته‌ پێكردنه‌وه‌ ده‌یگووت:هه‌تاكه‌ی به‌مجۆره‌ خۆت 
ماندووده‌كه‌یت؟.خونچه‌ وتی :ماسی گرتن ئارامی ده‌وێت،له‌م قسانه‌دابوون خونچه‌ به‌خێرایی قولاپه‌كه‌ی هه‌ڵكێشایه‌وه‌و ماسییه‌كی بچكۆله‌ به‌لنگه‌ فرته‌ كه‌وته‌ سه‌رزه‌وییه‌كه‌ ڕه‌وه‌ند ووتی:ئای چه‌ند جوانه‌؟؟!به‌ڕاستی ئارامگرتنه‌كه‌ت ئه‌نجامی هه‌بوو.
خونچه‌ خێراماسییه‌كه‌ی خسته‌ نێوقاپێكی قووڵی پڕله‌ئاو،كاتێك كه‌گه‌ڕایه‌وه‌ بۆماڵه‌وه‌ خستییه‌ ناو حه‌وزێكی تایبه‌ت به‌ ماسی به‌خێوكردن نانی بۆ وردكردو خزمه‌ تی كرد له‌پاش مانگێك ماسییه‌كی ته‌واو گه‌وره‌ بوو.،ڕه‌وه‌ند ڕۆژێك سه‌یری حه‌وزه‌كه‌ی كردو وتی:واهه‌ستده‌كه‌م ئه‌م ماسییه‌ حه‌زله‌م شوێنه‌ ناكات وخه‌مباره‌ بۆیه‌ به‌خێرایی خونچه‌ی بانگكردو پێی گووت:ته‌ماشابكه‌ خونچه‌گیان ئه‌و ماسییه‌ زۆربێزاره‌ ،خونچه‌ووتی: ڕاستده‌كه‌ی منیش هه‌ستم پێكردووه‌، واباشه‌ بیگێرینه‌وه‌ِبۆماڵه‌كه‌ی خۆی ،بۆیه‌ چوونه‌ لای دایك وباوكیان وڕایانسپاردن كه‌بیانبه‌نه‌وه‌ بۆكه‌نار ڕووباره‌كه‌ ،ئه‌وانیش به‌خۆشحاڵییه‌وه‌ په‌سه‌ندیان كردو هه‌مووپێكه‌وه‌ ماسییه‌كه‌یان گێڕایه‌وه‌ بۆناو ڕووباره‌كه‌ .
