دكتۆر (نه‌جمه‌دین كه‌ریم) سه‌رۆكی لیژنه‌ی ئه‌منی پارێزگای كه‌ركوك به‌یانی ئه‌مڕۆ یه‌كشه‌ممه‌ 27-8-2017  سه‌رپه‌رشتی كۆبونه‌وه‌یه‌كی فراوانی ئه‌منی كرد كه‌ تایبه‌ت بوو به‌ تاووتوێكردنی بارودۆخی سه‌ربازی ‌و ئه‌منی له‌ عێراق له‌به‌ر ڕۆشنایی كه‌م بونه‌وه‌ی ئه‌و ناوچانه‌ی له‌ ژێر ده‌سه‌ڵاتی داعشدا ماون پاش ئۆپه‌راسیۆنه‌ سه‌ربازییه‌كانی هێزه‌ هاوبه‌شه‌ ئیتیحادییه‌كان.
له‌و كۆبونه‌وه‌یه‌دا كه‌ به‌ ئاماده‌ بوونی هه‌ر یه‌ك له‌ (شێخ جه‌عفه‌ر شێخ مسته‌فا) فه‌رمانده‌ی یه‌كه‌كانی هێزی 70 و فه‌رمانده‌ی میحوه‌ره‌كانی خورماتوو و دوبز و داقوق و كه‌ركوك و به‌ڕێوبه‌ری پۆلیسی كه‌ركوك و فه‌رمانده‌كانی ئاسایش به‌ڕێوه‌چوو  بارودۆخی ئه‌منی شاری كه‌ركوك خرایه‌ به‌رباس له‌به‌ر ڕۆشنایی هه‌ماهه‌نگی نێوان هێزی پێشمه‌رگه‌و پۆلیس وئاسایش كه‌ ماوه‌ی 3 ساڵه‌ توانیوانه‌ كه‌شێكی ئارام بۆ شاره‌كه‌ بهێننه‌ ئاراوه‌ و سه‌رجه‌م په‌لاماره‌كانی داعش تێكبشكێنن و كه‌ركوك بكه‌نه‌ لانكه‌یه‌كی ئارام بۆ پێشوازی كردن له‌ سه‌دان هه‌زار ئاواره‌ی ئه‌و شارانه‌ی له‌ لایه‌ن داعشه‌وه‌ داگیر كرابوون.
ئاماده‌بووان ستایشی پشتیوانی به‌رده‌وامی هاوڵاتییان كرد له‌ دام و ده‌زگا ئه‌منییه‌كان ئه‌و پشتیوانییه‌ی بوه‌ته‌ كۆڵه‌كه‌یه‌كی تۆكمه‌ كردنی ئه‌من و ئاسایش له‌ كه‌ركوكدا و خوێنی هاوڵاتییان له‌گه‌ڵ خوێنی پێشمه‌رگه‌و پۆلیس و ئاسایش دا تێكه‌ڵ بوه‌ له‌ پێناو به‌رگری كردن له‌ كه‌ركوك و پاراستنی دام و ده‌زگاكانیدا..
دواتر و له‌ وته‌یكیدا دكتۆر (نه‌جمه‌دین كه‌ریم) پارێزگاری كه‌ركوك وتی ئه‌مڕۆ له‌گه‌ڵ فه‌رمانده‌ی یه‌كه‌كانی هێزی 70 و به‌ ئاماده‌بوونی فه‌رمانده‌كانی میحوه‌ره‌كان و ئاسایش و پۆلیس كۆبوینه‌وه‌ بۆ كار كردن بۆ به‌هێزتر كردن و پشتیوانی كردنی هێزی پێشمه‌رگه‌ بۆ ئه‌نجامدانی ئه‌ركه‌كانیان و سوپاس كردنیان له‌ پای پاراستنی شاری كه‌ركوك له‌ ماوه‌ی 3 ساڵی ڕابوردودا و هه‌ر له‌و كۆبونه‌وه‌یدا به‌دواداچوون كرا بۆ ئه‌و درۆیانه‌ی له‌ لایه‌ن ژماره‌یه‌ك له‌ ئه‌ندامانی ئه‌نجومه‌نی نوێنه‌ران بڵاوكرابونه‌وه‌ له‌وانه‌ی خۆیان وه‌ك نوێنه‌ری سوننه‌كان نیشان ده‌ده‌ن  و پارێزگاری كه‌ركوك وتی ئه‌وانه‌ی ئاواره‌كانیان گرته‌ خۆو هاوكارییان كردن هاوڵاتییانی كه‌ركوك بوون به‌ هاوكاری هێزی پێشمه‌رگه‌ و پۆلیس و ئاسایش و ئاماژه‌ی بۆ ئه‌وه‌ش كرد كه‌ هه‌ندێك له‌وانه‌ی ئه‌و پرۆپاگه‌ندانه‌ بڵاو ده‌كه‌نه‌وه‌ هانده‌ری مه‌یدانه‌كانی مان گرتن بوون له‌ پارێزگاكاندا و داواشی كرد له‌ په‌رله‌مانتارانی كورد و عه‌ره‌ب و توركمان له‌ ئه‌نجومه‌نی نوێنه‌راندا وه‌ڵامی ئه‌وانه‌ بده‌نه‌وه‌ و ته‌ئكیشی كرده‌وه‌ كه‌ ئه‌و دوو په‌رله‌مانتاره‌ی له‌ پێكهاته‌ی عه‌ره‌بی كه‌ركوكن ده‌نگێكی كه‌میان به‌ده‌ست هێناوه‌ و ئه‌وانه‌ی ده‌نگیان پێدان گه‌ر بیانزانیبا ئه‌مه‌ هه‌ڵویست و ڕه‌فتاریانه‌ هه‌رگیز ده‌نگی خۆیان به‌وانه‌ نه‌ده‌دا و وتیشی یه‌كێك له‌و په‌رله‌منتارانه‌ به‌نیاز بوو مه‌یدانی مان گرتن له‌ حه‌ویجه‌وه‌ بگوازێته‌وه‌ شاری كه‌ركوك وئێمه‌ ڕێگریمان له‌و كاره‌ كرد و كاتێكیش ده‌ستگیر كرا ئێمه‌ یارمه‌تیمان دا بۆ ئه‌وه‌ی ئازاد بكرێت و په‌رله‌مانتارێكی تر پاره‌ی قه‌ره‌بووی قوربانییه‌كانی مه‌یدانی مان گرتنه‌كه‌ی حه‌ویجه‌ی  وه‌رگرت ( 23 ی نیسانی 2013 ) و به‌سه‌ر ئه‌ندامانی داعش دا دابه‌شی كرد و به‌م شێوه‌یه‌ ئه‌و پاره‌ گه‌یشته‌ داعش و بۆ كوشتن و بڕینی هاوڵاتییانی سڤیڵی كه‌ركوك و حه‌ویجه‌ به‌كارهێنرا و جه‌ختی كرده‌وه‌ كه‌ دانیشتوانی قه‌وای حه‌ویجه‌ برای ئێمه‌ن و له‌سه‌ر ده‌ستی تیرۆریستان مه‌ینه‌تی و ده‌رده‌سه‌ری زۆریان چه‌شتوه‌.
پارێزگاری كه‌ركوك ئاماژه‌ی بۆ ئه‌وه‌ش كرد كه‌ دیاری كردنی ئه‌و یه‌كانه‌ی به‌شداری ئازاد كردنه‌وه‌ی حه‌ویجه‌ ده‌كه‌ن له‌ پسپۆڕی فه‌رمانده‌ی گشتی هێزه‌ چه‌كداره‌كانی عێڕاقه‌ و ته‌ئكیدی كرده‌وه‌ له‌ گرنگی به‌شداری كردنی هێزی پێشمه‌رگه‌و پۆلیس و ئاسایش و ئیداره‌ی كه‌ركوك له‌و پرۆسه‌یه‌دا و وتیشی ئێمه‌ ده‌مانه‌وێت په‌له‌ بكرێت له‌ ئازاد كردنه‌وه‌ی حه‌ویجه‌ كه‌ به‌شداری پرۆسه‌ی ریفڕاندۆم ده‌كات له‌ 25 ی ئه‌یلولی داهاتوودا و گه‌ر پرۆسه‌ی ئازاد كردنه‌وه‌ی حه‌ویجه‌ش دوا بكه‌وێت ئه‌وا زوربه‌ی دانیشتوانی حه‌ویجه‌ حاڵی حازر له‌ كه‌ركوكدان.
پارێزگاری كه‌ركوك ته‌ئكیشی كرده‌وه‌ له‌ كاتێكدا پیرۆزبایی ئازاد كردنه‌وه‌ی  ته‌لـله‌عفه‌ر ده‌كه‌ین داوا له‌ حكومه‌ت ده‌كه‌ین ڕاوه‌دووی تیرۆریستان بنێت له‌ هه‌ر وڵاتێكی دراوسێدان پاش هه‌ڵاتنیان له‌ ته‌لـله‌عفه‌ر و ئاماده‌یی هێزی پێشمه‌رگه‌ی ده‌ربڕی بۆ هه‌ماهه‌نگی كردن له‌گه‌ڵ سوپای عێڕاقدا بۆ ئازاد كردنه‌وه‌ی حه‌ویجه‌ چونكه‌ دانیشتوانه‌كه‌ی ڕوبه‌ڕوی زوڵم زۆرێك بونه‌ته‌وه‌ كه‌ وه‌سف ناكرێت .
دكتۆر (نه‌جمه‌دین كه‌ریم) وتیشی زۆر جار هه‌ندێك له‌ ئه‌ندامانی ئه‌نجومه‌نی نوێنه‌ران له‌ به‌غداد ده‌نگ به‌رز ده‌كه‌نه‌وه‌ گوایه‌ خاكی عێڕاق پێشێل ده‌كرێت ، و پرسیاری كرد چۆن ده‌كرێت وڵاتێك هێزی سه‌ربازی بنێرێته‌ نێو خاكی عێڕاق و پێشوازی نو‌ێنه‌رانی بكرێت له‌ به‌غدادا چونكه‌ ئه‌مه‌ لاوازی سه‌روه‌ری عێڕاق و لاوازی فه‌رمانده‌كانی حكومه‌تی عێڕاقه‌ و پێویسته‌ له‌سه‌ر حكومه‌تی وه‌ڵامی ئه‌و بابه‌ته‌ ‌بداته‌وه‌.
سه‌باره‌ت لێدوانه‌كانی وه‌زیری ده‌ره‌وه‌ی توركیا له‌ سه‌ردانه‌كه‌یدا بۆ به‌غداد .. پارێزگاری كه‌ركوك وتی له‌و بڕوایه‌دام كه‌ هاوڕێم دكتۆر (ابراهیم الجعفری) پێویسته‌ وه‌ڵامی ئه‌و قسانه‌ بداته‌وه‌...
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
