كه‌ ڕوانیمه‌ ده‌م و چاوو رووی ماتت 
 دیتم چاوه‌ باراناویه‌كه‌ت هه‌ورێكی ره‌ش پێشی گرتووه‌ 
 هه‌ركه‌ ڕوو له‌من ده‌كات ئه‌یه‌وێ داكاته‌ باران 
 بێخه‌به‌ربووم له‌ هه‌موو شت 
 په‌ری زاده‌ ئه‌زانی كێ‌ هه‌واڵی كۆچی تۆی پێدام 
 په‌رییه‌كانی خه‌یاڵم.
هه‌رچی ده‌كه‌م باوه‌ڕناكه‌م 
 چۆن ئه‌بێ ئه‌وكه‌سه‌ی بینای خه‌یاڵم له‌سه‌ر جه‌سته‌ی ناسكی بوو 
 هه‌موو هیواو ئاواتێكم گه‌ڕانێك بوو له‌گه‌ڵ ئه‌ودا بۆ جه‌مسه‌ره‌كانی باشور به‌بێ پاڵتۆ 
 بۆ ئه‌وه‌ی توند توند باوه‌ش به‌یه‌كتردا بكه‌ین 
 ئه‌وسا گه‌رممان ببێـته‌وه‌.
ئازیزه‌كه‌م ئه‌ی كچه‌ سواری خه‌یاڵی من گه‌ر بیرێك له‌من ناكه‌یته‌وه‌ بیرێك له‌و شه‌ونمانه‌ بكه‌ره‌وه‌ كه‌ له‌سه‌ر گه‌لای داره‌كه‌تاندان 
 به‌ڕۆشتنت ئه‌وانیش ئه‌بێ تا نه‌فخی صور هه‌ر به‌وێووه‌ بن .
ئه‌زانی نه‌ چاوه‌كانم باوه‌ڕی ده‌كرد نه‌ خه‌یاڵم  كه‌ شۆڕه‌ سواره‌كه‌یان كۆچی كردبێت 
 تا ئه‌و رۆژه‌ی كه‌ بوومه‌ ناحه‌زه‌كانی باكور به‌ره‌و شاری حه‌زه‌كانی من هێرشیان هێناو داغانیان كرد 
 به‌ چاوی دڵ دیتم كه‌ حه‌شاماتێك له‌ كوڕوكچ خرۆكه‌ی سورو سپی له‌به‌رده‌م ده‌رگای پشته‌وه‌ی دڵم كۆبوونه‌ته‌وه‌ 
 له‌و كاته‌دا ئه‌وانیش شایه‌تیانداو باوه‌ڕیان به‌و حه‌قیقه‌ته‌ هێنا.
هه‌ر له‌و ساته‌وه‌ چاوه‌كانم بڕیاری دا چیدی بۆ ڕووناكی نه‌ڕوانێ‌ و بۆ هه‌میشه‌ له‌تاریكاییدا بمێنێته‌وه‌ .
هه‌رچی خه‌یاڵیشه‌ بۆ بۆ ڕزگاربوون له‌ زیندانی كه‌لله‌ی سه‌رم 
 گۆبه‌نێكی گه‌وره‌ی نایه‌وه‌ كه‌ كۆتاییه‌كه‌ی به‌ تێكشكانی ئێسكه‌كانی كه‌لله‌ی سه‌رو ڕزگاربوونی خه‌یاڵ كۆتایی هات .
دلیشم له‌وان باشتر نه‌بوو 
 ڕاسته‌ له‌ لێدان نه‌كه‌وت به‌ڵام له‌و ساته‌وه‌ ئه‌نالێنێ‌ و بڕیاریشی داوه‌ واز له‌ ناڵین نه‌هێنێ‌ تا ئه‌وكاته‌ی كه‌ مه‌سیح داخلی زه‌وی ده‌بێت ده‌ستێك به‌سه‌ر دڵی عاشقاندا دێنێت
