حكومەتی توركیا 18 رۆژنامەنووس بەبانگەشەكردن بۆتیرۆر بەهۆی بڵاوكردنەوەی وێنەی بەپرسێكی دادوەری كەلەلایەن چەند كەسێكەوە گیرابوو تاوانبار دەكات و داواكاری گشتی توركیاش داوای بەندكردنی ئەو رۆژنامەنوسانەی بۆساڵێك و حەوت ساڵ كردووە.
جێی باسە ئەو 18رۆژنامەنووسە لەحەوت رۆژنامەی جیاوازدا كار دەكەن‌و لەمانگی ئازاردا وێنەی داواكاری گشتیی توركیایان بڵاوكردبووەوە، كەلەوێنەكەدا لەلایەن گروپێكی چەكدارەوە رفێنراوەو چەك لەسەر سەری دانراوە.
چاودێرانی توركیا ئەم هەنگاوە وەك هەنگاوێك بۆ زیاتر بەرتەسككردنەوەی ئازادی رۆژنامەگەریی لەتوركیا لەقەڵەمدەدەن، ئەم رەشبگیری و گرتنەی رۆژنامەنووسانیش لەكاتێكدایە، كەرەجەب تەیب ئەردۆگانی سەرۆكی توركیا لەسەرەتای ئەمساڵدا رایگەیاند" رۆژنامەنووسانی توركیا لەئەوروپا زیاتر ئازادییان بۆكاركردن هەیە.
