لە ڕوداوێكی نادیاردا كچێك بە گولەیەكی دەمانجە خۆی دەكوژێت و توندوتیژی گەرمیانیش ئاماژە بەوە دەكات تا ئێستا هۆكاری خۆكوستنەكە ئاشكرا نەبووە و لیكوڵینەوە دەكەین .
لەمیعە محەمەد بەڕێوەبەری بەڕێوەبەرایەتی بەرەنگار بونەوەی توندوتیژی دژ بە ژنان لە گەرمیان بەڕێگای كوردستانی روت " بەیانی ئەمرۆ یەكشەمە لە ڕووداوێكی نادیاردا لە شارۆچكەی كفری كچێك بە گولەیەكی دەمانجە كۆتایی بە ژیانی خۆی دێنێت و لێكوڵینەوە لە ڕووداوەكە دەستی پێ كردووە ".
لە بارەی چۆنیەتی ڕووداوەكە لەمیعە محەمەد ئاماژەی بەوەدا " تا ئێستا دیار نیە چۆن خۆی كوشتوە و بە چ هۆكارێك خۆی كوشتوە بەڵام بنكەی كفری بەڕێوەبەرایەتیمان ڕویشتونەتە شوێنی ڕووداوەكە و راپۆرتی خۆیان ئامادە كردووە و چاوەڕوانی پشكنینی پزیشكی دادوەری كەلارین بۆ ئەوەی زانیاری زیاترمان دەست بكەوێ ".
كچەكە ناوی (پەیمان قاد ر مەحمود) و لە دایك بووی ساڵی 1993 و دەرچوی بەشی شێوەكاری پەیمانگای هونەرە جوانەكانی كفری سالی 2014 _ 2015یە .
