کەمێک پێش ئێستا خۆپیشاندانه گەورەکەی لایەنگرانی موقتەدا سەدر لە گۆڕەپانی تەحریری شاری بەغدا دەستیپێکرد و بە سەدان هەزار کەس لە لایەنگرانی  رەوتی سەدر ڕژاونەتە گۆڕەپانی تەحریری شاری بەغدا.
هەر بەپێی زانیارییەکان، هێزێکی ئەمنی زۆر لە دەوری ناوچەی سەوزی بەغدا کۆبوونەتەوە و هاوکات تانک و زرێپۆش لە دەوری ئەو  وەزارەتانە دانراوە کە دەکەونە دەرەوەی ناوچەی سە‌وز.
لەلایەکی ترەوە سەرچاوەیەکی نزیک لە نووسینگەی سەدر بە خەندانی ڕاگەیاند موقتەدا سەدر رێبەری ڕەوتی سەرد درەنگانێکی شەوی ڕابردوو گەیشتووەتە کازمیەی بەغدا و ئەگەر بارودۆخی ئەمنی رێگە بدات ئەمڕۆ وتار پێشکەشدەکات.
موقتەدا سەدری سەرۆکی رەوتی سەدر ماوەیەکە لە گۆرەپانی تەحریر و ناوچەی سەوز خۆپیشاندانی ملیۆنی ئەنجامدەدات و لایەنگرانی لە بەمەبەستی خۆپیشاندان کۆدەکاتەوەو داوای گۆڕینی پێکهاتەی حکومەتەکەی عەبادی دەکات، داواش دەکات سەرجەم گەندەڵکاران بدرێنە دادگا.
