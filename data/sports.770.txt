لە لایەكی ترەوە و هەر لە یارییەكانی هەفتەی پانزەیەمی لالیگا   یانەی ڤالانسیا لە یاریگای میستایا رووبەرووی یانەی سێڵتا ڤیگۆ بۆوە   لە سەرەتای یاریەكەوە یاریزانانی یانەی ڤالانسیا كۆنترۆڵی نێو یاریگایان گرتە دەست و دوای هەوڵێكی زۆریش سەرەنجام لە دەقیقەی 28 دا سیمۆنی زازا گۆڵی پێشكەوتنی یانەكەی تۆمار كرد و گێمی یەكەمی یاریەكەش هەر بەو تاكە گۆڵە مایەوە   لە گێمی دووەمدا یاریزانانی سێڵتا ڤیگۆ دەست پێش خەر بوون و توانیشیان لە دەقیقەی 46 دا ئەنجامەكە لە رێگەی ئیاگۆ ئیس باسەوە هاوسەنگ بكەنەوە   بەڵام دوای ئەو گۆڵە یاریزانانی یانەی خاوەن یاریگا گەرانەوە كەشی یاریەكە و فشارێكی زۆریشیان خستە سەر گۆڵی یانەی بەرامبەر   تا لە دەقیقەی 81 دا ناوبژیوان لێدانێكی سزای بۆ هەژمار كردن و دانیاڵ پاری خۆش توانی بە شێوەیەكی سەركەوتوو گۆڵی پێشكەوتنی یانەكەی پێ تۆمار بكات   لە كۆتاییشدا یانەی ڤالانسیا بە 2 گۆڵ بەرامبەر بە گۆڵێك یانەی سێڵتا ڤیگۆی دووچاری شكست كرد و دوای یەكسان بوون و دۆراندنێكیش لە لالیگا توانی یەكەم بردنەوە تۆمار بكات
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
