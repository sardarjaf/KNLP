 وەزارەتی كشتوكاڵی روسیا ئاشكرایكردوە، لەسەرەتای وەرگرتنی دانەوێڵەی ئەمساڵەوە تاوەكو ئێستا بڕی 84 ملیۆن‌و 400 هەزار تۆن دانەوێڵە لە جوتیارانی وڵاتەكەی وەرگیراوە.بەپێی داتاكانی وەزارەتی كشتوكاڵی روسیا، تاوەكو ئێستا لەسەدا 47ی ئەو زەویانەی دروێنەكراون كە دانەوێڵەیان تێدا چێنراوە، لەو بڕەش كە دروێنەكراوەو لە جوتیاران وەرگیراوەتەوە 63 ملیۆن تۆنی گەنم بووەو 15 ملیۆن تۆنیشی جۆ بووە.لەماوەی رابردووشدا ئەلیكساندەر تیكاچۆف وەزیری كشتوكاڵی روسیا رایگەیاند، بەرهەمی دانەوێڵەی ساڵی 2017ی وڵاتەكەی لەنێوان 105 تا 110 ملیۆن تۆن-دەبێت، بەپێی هەڵسەنگاندنە سەرەتاییەكانیش بەراورد بەساڵی رابردوو كە 120 ملیۆن تۆن بووە بەرهەمی ئەمساڵ كەمتر دەبێت، پێشبینیش دەكەن ئەمساڵ 40 ملیۆن تۆن دانەوێڵە هەناردەی دەرەوە بكەن.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
