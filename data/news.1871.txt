حه‌شدی‌ شه‌عبی‌، تونێلێكی‌ چه‌كدارانی‌ رێكخراوی‌ تیرۆریستی‌ داعش له‌ گوندی لیفیه‌ كۆنتڕۆڵ ده‌كات كه‌ ده‌چێته‌وه‌ بۆ ناو فه‌لوجه‌.
سه‌ر به‌ئه‌نجومه‌نی‌ باڵای‌ ئیسلامی‌ عیراق، هێزه‌كانی‌ حه‌شدی‌ شه‌عبی‌ توانیویانه‌ ده‌ست به‌سه‌ر تونێلێكدا بگرن كه‌ له‌گوندی لیفیه‌ی سه‌ربه‌ ناحیه‌ی گه‌رمه‌وه‌ ده‌چێته‌وه‌ بۆ ناو فه‌لوجه‌.
ئه‌و ماڵپه‌ڕه‌ ئاماژه‌ی‌ به‌ به‌یاننامه‌یه‌كی‌ حه‌شدی‌ شه‌عبی‌ كردووه‌ كه‌ تێیدا باس له‌دۆزینه‌وه‌ی‌ تونێلێك ده‌كات له‌ لیفیه‌و تونێله‌كه‌ش بۆ ناو شارۆچكه‌ی‌ فه‌لوجه‌ درێژبووه‌ته‌وه‌‌و  چه‌كدارانی‌ داعش تونێله‌كه‌یان بۆ هاتووچۆ و خۆشاردنه‌وه‌ به‌كارهێناوه‌.
دووشه‌ممه‌ی‌ رابردوو، ئۆپه‌راسیۆنی‌ رزگاركردنه‌وه‌ی‌ فه‌لوجه‌ راگه‌یه‌ندراو تائێستا چه‌ند ناوچه‌یه‌كی ئه‌و شارۆچكه‌یه‌ كۆنتڕۆڵكراونه‌ته‌وه‌، به‌پێی به‌یاننامه‌یه‌كی پێشتری‌ شانه‌ی میدیای‌ جه‌نگی، حه‌یده‌ر عه‌بادی به‌شێوه‌یه‌كی مه‌یدانی سه‌رپه‌رشتی پڕۆسه‌ی كۆنتڕۆڵكردنه‌وه‌ی فه‌لوجه‌ ده‌كات.
