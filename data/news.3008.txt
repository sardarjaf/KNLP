بڕیارە ھەفتەی داھاتوو ئەنجومەنی سەرکردایەتی یەکگرتووی ئیسلامی دووەم کۆبوونەوەی ئەنجامبدات بۆ بڕیاردان لەسەر لیژنەکان و دیاریکردنی ئەندامانی دیکەی ئەنجومەنی جێبەجێکاری و ئەندامێکی ئەنجومەنەکەش دەڵێت"نوێنەرایەتی ئەنجومەنی جێبەجێکاری یەکگرتوو لەسلێمانی دانراوە".
لەبارەی نوێنەرایەتی ئەنجومەنی جێبەجێکار لەسلێمانی، د.عومەر محەمەد وتیشی:  پێشتر  ئەنجومەنی دەڤەرەکانمان ھەبوو، بەڵام ئێستا نوێنەرایەتی ئەنجومەنی جێبەجێکار لەسلێمانی ھەیە، ئەنجومەنی  جێبەجێکردن کە کاری مەکتەبی سیاسی پێشوو دەکات دانراوە و وەک  ئەندامی ئەنجومەنەکە وەک سەرپەرشتیار نوێنەرایەتی ئەنجومەنی جێبەجێکار لەسلێمانی دیاریکراوم، کە نوێنەرایەتی سیاسی یەکگرتوو لەسلێمانی دەکات.
رۆژی ٢ی حوزەیرانی ٢٠١٦ ئەنجومەنی سەرکردایەتی یەکگرتوو یەکەم کۆبونەوەی لەدوای کۆنگرەی حەوتەمی یەکگرتووی ئیسلامی ئەنجامدا کە تێدا  سەرکردایەتی ئەنجومەنی جێبەجێکاری ھەڵبژێردرا.
