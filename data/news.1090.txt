تێکچونی پەیوەندیەکانی ووڵاتانی کەنداو سەرھەڵدانەوەی بارگرژیەکان بوە ھۆی پەردەلادان لەسەر دەیان کەس و لایەن کەبەئاشکرا پاڵپشتی مادی و مەعنەوی کارە تیرۆریستیەکان دەکەن لەناوچەکەو جیھان، ئەنجومەنی وەزیرانی ئیمارات وھەر چوار دەوڵەت (سعودیەو ئیمارات و بەحرین و میسر) لیستی ناوی ئەو کەس ڕێککخراو ودەزگایانەیان بڵاوکردەوە کەبەئاشکرا و بەنھێنی لەژێرناوی پڕۆژەو کاری خێرخوازیەوە دەیان دەزگاو ڕێکخراوی ناحکومیان دروست کردوە بەپێچەوانەی ئەو ئامانجەی کەلەپێناویدا دروست بون و بانگەشەی بۆ دەکەن، لەپشتەوە کاریان پاڵپشتیکردنی تیرۆرو چاندنی تۆی فیتنەو تێکدانی ئارامی و ئاسایشی ناوچەکەیە، دەسەڵاتیش بەکاریان دێنێت بۆ ئاڕاستەکردنی بەرژەوەندیە تایبەتەکانی خۆی، ئەم بڕیارە دوای ئەو سزایانە دێت کەھەر چوار وڵاتی(سعودیەو ئیمارات و بەحرین و میسر) سەپاندیان بەسەر قەتەردا.
پرسیاری چاودێران ئەوەیە بۆ لەئێستادا پەیوەندی نێوان وڵاتی قەتەرو سعودیە دەتەقێتەوە، لەڕاستیدا تێکچونی پەیوەندیەکانی نێوان ئەو دوو وڵاتەو ھەندێک لەووڵاتانی تری عەرەبی لەئەنجامی کەڵەکەبونی ناکۆکی نێوانیان دێت لەماوەی ڕابوردودا بەتایبەت دوای دروستبونی بەھاری عەرەبی کە بەبڕوای چاودێرانی سیاسی بووبە دۆزەخی عەرەبی بۆیان، ھەموو ئەو ھەوڵانەی دران بۆ جێبەجێکردنی ئامانجەکان و گەیشتن بەڕێکەوتنێک کەبتوانێت ھاوسەنگی لەنێوان بەرژەوەندی ھاوبەشیاندا دروست بکات شکستی ھێنا، پاش ھەموو ھەوڵە دبلۆماسیەکانی ریاز بۆ ملکەچکردنی دەوحە بە داواکاریەکانی خۆی بەدورخستنەوەی لەو ھاوپەیمانیە بەھێزەی نێوان قەتەر و تورکیا لەلایەک و ھاوکاریکردنی ئیخوانەکان لەلایەکی ترەوە، وازھێنان لەپاڵپشتیکردنی ڕێکخراوە تیرۆریستیەکانی ناوچەکە بەھەماھەنگی تورکیاو چەند ھێزولایەنێکی ھەرێمی بەڕێوەی دەبرێت.
ھەر لەسەردەمی ئۆباما سەرۆکی ئەمریکا ئەو کێشانە ھەبون، بەڵام ئەو لەناوەندی ئەو دوو جەمسەرەدا وەستا بوو کەبەژێیی ھەستیاری پەیوەندیەکانی ئەو دوو وڵاتە ناسرابوو بەھاوکێشەی بەپاراستنی بەرژەوەندیە باڵاکانی نێوان ووڵاتانی کەنداو ئەمریکا ، بەڵام ترامپ ھاوکێشەکەی گۆڕی و ھەر لەکاتی بانگەشەی ھەڵبژاردنەکاندا حەزی بەوەدەکرد ئیخوانەکان بخاتە نێو لیستی تیرۆرەوە، بەوەشەوە نەوەستاو بێدەنگی سیاسەتی ئەمریکای بەرامبەر بەقەتەر شکاند لەووتەیەکیدا قەتەری بەسەرەتای کۆتایھاتنی تیرۆر ناوبرد.
نوێبونەوەی ئەم جارەی ناوکۆکیەکان لەووتەیەکی تەمیم کوری حەمەد ئەمیری قەتەر سەری ھەڵدایەوەو کەلەکاتی بەڕێوە چونی مەراسیمێکی سەربازیدا گوایە ووتبوی (ھیچ حیکمەتی تێدانیە دژایەتی ئێران بکەین چارەسەری کێشەکانمان ڕەتکەینەوە)، پاشان لەدرێژەی ووتەکانیدا تانەی لەو کەسانە دابوو کە بزوتنەوەی حەماس و حیزبوڵا بەتیرۆر ناوزەد دەکەن، ھەروەھا سعودیەو ئیمارات و بەحرەینی بەوە تۆمەتبار کردوە کە کەقەتەر بەسپۆنسەرو پارێزەری تیرۆر ناودەبەن، دوابەدوای دزەپێکردن و بڵاوبونەوەی ھەواڵەکە دەست بەجێ دەزکای ھەواڵی قەتەر ھەواڵەکەی بەدرۆخستەوەو بەبیانوی ئەوەی گوایە ماڵپەرەکەیان ھێرشی ھاککردنی کراوەتە سەر، بەڵام سعودیەو ئیمارات بێگوێدانە ئەو پۆزشە ھێرشیان کردە سەر قەتەر، ڕەگی مل ملانێی نێوان ئەو دوو وڵاتە جارێکی تر بەبەنزینی ووتەکانی ئەمیری قەتەر ژیایەوە.
شەقامی قەتەریش ھاتەناو کێشە سیاسیەکەوەو ھاوڵاتیانی قەتەر دەپرسن بۆچی سعودیە ھاوکاری ئیخوانەکانی یەمەن دەکات بەڵام ئیخوانەکانی میسر دوژمنن بۆی ئەمە بانێکەو دوو ھەوا بەبڕوای چاودێرانی سیاسی و ھاونیشتمانیانی ئەو ووڵاتە، بەڵام بەھانەی سعودیە گوایە دەڵێت ئیخوانەکانی یەمەن لەسەنگەری شەرعیەتدا بەرگری دەکەن لەکاتێکدا ئیخوانەکانی میسر لەسەنگەری ئۆپۆزسیۆندان.
بەگوێرەی لێدوانی چاودێران و کەسانی بێلایەن ھیچ گەشبین نین بەچارەسەری کێشەی نیوان قەتەر و سعودیە، پێش بینی ئەوەیان کردوە بەرەوخراپتر بڕوات، بەھۆی ھاندانی دوولایەنەی شەڕی ڕاگەیاندن لەنێوان ھەردوو لایانداو غیابی نێوەندگیریەکی بەسەلیقەو دڵسۆزانە لەئێستادا.
لەبەیاننامەی ھەرچوار وڵاتدا ناوی (٥٩) کەس و(١٢) دەزگاو ڕێکخراو ھاتوە کەتۆمەتبارن بە تیرۆر و تێوگلاون لەھاوکاری مادی و مەعنەوی تیرۆر لەناوچەکەو جیھان کەسەرجەمیان پەیوەندیان بە دەسەڵاتی سیاسی قەتەرەوە ھەیە.
