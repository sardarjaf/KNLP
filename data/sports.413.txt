 سبەینێ‌ مۆسكۆی پایتەختی وڵاتی روسیا ئاهەنگی بەرێوە چونی تیروپشكی قۆناغی كۆمەڵەكانی جامی جیهانی 2018 بەخۆوە دەبینێت و 32 هەڵبژاردە بەشداربووەكەی مۆندیال چارەنوسیا لەو قۆناغە ئاشكرا دەبێت، لای خۆیەوە یەكێتی تۆپی پێی جیهانی لەپێگەی رەسمی خۆی پرۆگرامی ئاهەنگی تیروپشكەكەی بڵاوكردەوە كە وابریارە لەكۆشكی كرملین بەرێوەبچێت، بەجۆرێك لەو ئاهەنگەدا 1500 رۆژنامەنوس لەسەرتاسەری جیهان ئامادە دەبن و وابریارە لە 200 وڵات مەراسیمەكە پەخش بكرێت، لەلایەكی ترەوە پێشبینی دەكرێت 1400 میوان ئامادەبن لەنێویاندا شاندی هەڵبژاردە بەشداربووەكان، بۆ ئاهەنگەكەدا 465 كەسی خۆبەخش لەوڵاتە جیاوازەكانەوە لەمۆسكۆ ئامادە دەبن و 210 هونەرمەندیش بەكاری هونەری بەشدار دەبن، لەتیروپشكەكە 30 راهێنەر ئامادە دەبن لەنێویاندا راهێنەری 32 هەڵبژاردە بەشداربووەكەی مۆندیال، هەروەها 10 ئەفسانەی تۆپی پێ لەتیروپشكەكە بەشداردەبن و میرۆ سلاف كلۆزەی ئەڵمانیش كە لەساڵی 2014 لەگەڵ وڵاتەكەی نازناوی مۆندیالی بەدەستهێنا جامی جیهانی دەباتە سەر ستەیجەكە، گاری لینكەری هێرشبەری پێشوی ئینگلتەرا سەرپەرشتی پێشكەشكردنی ئاهەنگەكە دەكات بەهاوكاری 8 یاریزانی پێشوو، جێی باس كردنە 32 هەڵبژاردە بەشداربووەكەی جامی جیهانی 2018 بۆ 4 گروپ دابەش دەكرێت و لەهەر گروپێك یەكەم و دووەمەكە بۆ قۆناغی 16 سەردەكەون.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
