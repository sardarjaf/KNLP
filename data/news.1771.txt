كەسایەتی و تێكۆشەری نێوداری سیاسی بەهائەددین نوری سەبارەت بەنەدان و جیاوازیكردن لەمووچەی پۆلیسدا نامەیەكی كراوە ئاراستەی وەزیری ناوخۆی حكومەتی هەرێم و جێگرەكەی دەكات، ئەمەش دەقی نامەكەیە: نامەیەكی كراوە بۆ بەڕێزان وەزیری ناوخۆی هەرێم و جێگری وەزیری ناوخۆی هەرێم 
جیاوازییەكی زەق و نایاسایی ڕەچاو دەكرێ لە مووچەی پۆلیسەكانی هەرێمدا كە تاقمێك مووچەی ئاسایی خۆیان پێدەدرێ لەبەرئەوەی پاسەوانی فڵان بەرپرسن، تاقمێكیش مووچەیەكی زۆرلەوانە كەمتر وەردەگرن كە پاسەوانی فڵان یان فیسان كەسن .
بۆ نموونە ئەوپێنج پاسەوانەی كە بۆمن دیاری كراون ٣ مانگی تەواویان لە ئەستۆی حوكمەتدایە بۆ ساڵی /٢٠١٥/ كەمتر لە یەك مووچەشیان لە ٤ مانگی ساڵی / ٢٠١٦ / یشیان وەرگرتوە .
واتە زیاتر لە مووچەی ٦ مانگیان لای حوكمەتە نازانم ئەم جیاوازیە گەورەیە لە نیوان پۆلیسەكاندا لەسەرچی وە بەپێی چ یاسایەك وەبە چ ویژدانێك ؟ ئەگەر خۆتان ئەمەتان كردووە ئەمە لە بەرچی؟ ئەگەر بڕیاری سەرووی ئێوەشبێت ئەوە ئەبێ ئێوە هۆكارەكەی روون بكەنەوە، چونكە بەڕێزتان بەرپرسی باڵای هەموو پۆلیسەكانی هەرێمن كە بە پێی یەك یاسا دامەزرێنراون وە مافیان وەك یەكە، ئەگەر دەتانەوێ تاقمێك بهێڵنەوە و تاقمێكیش دەربكەن پێویست بە پێچو پلوچ ناكات، چونكە هەمووشت لەدەستی خۆتاندایە ئەگەر دەشتان ئەوێ چاكسازی بكەن ئەوە چاكسازی بەم شێوەیە ناكرێ.
ئەمەخراپ سازیە دەرهەق بە تاقمێك لە ‌هاوڵاتیانی هەرێم دەكرێت .
