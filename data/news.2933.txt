سەرۆكی ولایەتە یەكگرتووەكانی ئەمریكا باراك ئۆباما داوای سەرۆكی یەكێتی تۆپی پێی نێودەوڵەتی فیفا جۆزێف بلاتەر-ی رەتكردەوە دەربارەی ئامادەبوونی لە ئاهەنگی كردنەوەی یارییەكانی مۆندیال-ی 2010 لە باشووری ئەفریقیا.
ماڵپەری ئەنسید فۆتبۆل رایگەیاند كە باراك ئۆباما بەهۆی بوونی سەردانكردنی وڵاتەكانی ئەندنوسیا و ئوسترالیا ناتوانێت ئامادەی ئاهەنگی كردنەوەی جامی جیهانی بێت، هەمان ماڵپەر ئاماژەی بەوەدا كە جێگری سەرۆكی ئەمریكا بایدن و خێزانەكەی ئامادەی ئاهەنگی كردنەوەی مۆندیال دەبن بۆ ئەوەی نوێنەرایەتی ئەمریكا بكەن، جێگەی باسە هەڵبژاردەی ئەمریكا لە جامی جیهانی 2010 شانبەشانی هەڵبژاردەكانی ئینگڵتەرە و جەزائیر و سلۆڤینیا یاری دەكات.
