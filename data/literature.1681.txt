ده‌ڵێن ماڵی خوایه‌ به‌ڵام ببووه‌ ماڵی پێشمه‌رگه، شه‌وان لێی ده‌خه‌وتن ڕۆژانیش له‌بن دیواره‌کانی ده‌حه‌وانه‌وه‌ واته‌ به‌هاوینان له‌سێبه‌ری و زستانانیش خۆ به‌به‌ر به‌ڕۆچکه‌دان.
‌سه‌رکانی و بن داربی یان توه‌کانی له‌سه‌ر تاته‌که‌ی جێی فێنک و هه‌ندێ جار سه‌رخه‌وشکاندن بوو.
مزگه‌وت خاڵی یه‌کگرتنه‌وه‌ی هه‌موو میوانانی گوندی بوو ئه‌گه‌ر کاتی ژه‌میش بهاتبا یه‌که‌ک له‌گه‌ڵ خۆی ده‌یبردیه‌وه‌ ماڵێ به‌فه‌رموو فه‌رموو.
هاوینان له‌سه‌ر بانه‌که‌ی ده‌نوستن، زستانان له‌سه‌ر به‌ڕه‌ و کۆمبار و مافور و لباده‌کانی سۆبه‌ی داریان گڕده‌دا کاتژمێره‌ک ئاره‌قه‌ی پێده‌کردی و چار پێنج کاته‌که‌ی دیش له‌سه‌رمان ڕه‌ق ده‌بوویه‌وه‌.
خۆی مزگه‌وت سه‌نته‌ری گوندی بوو له‌کوێوه‌ بهاتبای ڕوو له‌وێ ده‌چووی!
هوتێلێکی به‌لاش و ده‌رگا کراوه‌ بوو له‌ڕووی هه‌مووان.
بۆ نانی ئێواران له‌کام ماڵ دامه‌زرابان پێشمه‌رگه‌کان هه‌رله‌وێش به‌تانیه‌ک یا لێفه‌کیان له‌گه‌ڵ خۆیان ده‌ینا لۆ نوستنی مزگه‌وتێ، سبه‌ینێش لۆیان ده‌بردنه‌وه‌ و نانی به‌یانیشیان لا ده‌خواردن.
ئێواره‌یه‌ک ‌گوندی شیرێ دۆڵی بالیسان مێوانداری شه‌وێکی کردم له‌گه‌ڕانه‌وه‌ به‌ره‌و ده‌شتی کۆیه‌، چوومه‌ به‌رده‌رگای ماڵێک ته‌نیا داوای پێخه‌فم کرد؟ ژنه‌که‌ له‌سه‌ر بانیه‌وه‌ به‌توڕه‌یی گۆتی: نیمانه‌.
ئه‌منیش!
ده‌مزانی ئه‌و ناوچه‌ لانکه‌ی سه‌ره‌تای شۆڕش بووه‌ و به‌پێشمه‌رگه‌وه‌ زۆر ماندی بوون، جاره‌کی دی بی بێزاربوون داوام کرده‌وه‌؟ ژنه‌ گێی پێنه‌دام دیسان گۆتی: نیمانه‌!
جارا دینێ پێشمه‌رگه‌ دوو به‌تانی به‌وریان برد و نه‌یانهیناوه ‌به‌خۆ چووم له‌شاخی هینامنه‌وه‌، وێت ناده‌م و ئه‌.
گۆتم: کو نیتانه‌ ئه‌وه‌ نیه‌ ده‌رێی نایده‌م، ئه‌دی لۆخۆتان به‌چی ده‌نوون؟ حریته‌کی لێدا و گۆتی: به‌ڕووتی.
هەواڵ سەبارەت بە کرێکاران و ڕێژەی بێکاری و گرانی و هێرش بۆ سەر لاوان لەبەریتانیا ….
ئامادەکردن: سالار حمەسەعید
