دوای بڕیاری كڕینی ئۆتۆمبێل بۆئەندامانی ئەنجومەنی پارێزگای سلێمانی، هەڵمەتی دادپەروەری لەشاری سلێمانی لەراگەیەنراوێكیاندا ئەوە رووندەكەنەوە" 16 مانگ زیاترە هەرێمی كوردستان سیاسەتی تەقەشوفی ئابوری بەسەردا سەپێنراوە، لەبەرەكانی شەڕو هەموو بوارێكدا بەخوێن‌و برسێتی باجی شەڕی داعش‌و تەقەشوف دەدات، كەچی وەزیرو پەرلەمانتارو راوێژكارو سەرجەم پلە باڵاكان‌و لەناویشیاندا ئەندامانی ئەنجومەنی پارێزگاكان مووچەی تەواوی خۆیان وەردەگرن‌و ئەوەی گفتوگۆی لەسەر ناكەن مووچەو ئیمتیازاتەكانی خۆیانەو رێكخستنیەتی بەیاسا.
لەراگەیەنراوەكەیاندا ئاماژە بەوە دەكەن".
گوایا سەرۆكی حكومەتی هەرێمی كوردستان بڕیاریداوە ئوتومبێل بۆ 32 ئەندامی ئەنجومەنی پارێزگای سلێمانی‌و سەرۆكەكەی بكڕێت، وەك هەڵمەتی‌ دادپەروەری‌ داوا لەخەڵكی كوردستان دەكەین ناڕەزایەتی بەرامبەر بەم بڕیارە دەرببڕن‌و رێگانەدەن ئەم 33 ئوتومبێلە بۆ ئەندامان‌و سەرۆكی ئەنجومەنی پارێزگای سلێمانی بكڕدرێت.
