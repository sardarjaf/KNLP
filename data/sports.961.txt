ئيڤا کارنێيرۆ لە سێپتەمبەری ساڵی ١٩٧٣ لە دايک بووەو پزيشکی يەکەمی تيمی سەرەکیی چێڵسی ـيە بەسەرقاڵترين پزيشک ناوزەند کراوە، ناوبراو لە ئيسپانيا لە دايک بووەو باوکی ئيسپانييەو دايکی ئينگليزييە.
ئيڤا سەرەتا لە وڵاتی ئوستوڕاليا خوێندوويەوتی و چەند قۆناغێکی لەوێ بڕيوە دواترلە بەشی دەرمانسازی لە زانکۆی نۆتێنگهام خوێندوێتی، پێش ئەوە لە بەشی نەشتەرگەریی باریی لە ناکاو کاری کردووە، دوای هەموو ئەمانە ماستەری هێناوە لەبواری فرياگوزاریی لە شاری وێست هام.
ئيڤا لە پەيمانگای پزيشکی تايبەت بە تيمی ئۆڵۆمياتی ئينگلتەرا کاری کردووەو هەروەها لە ئۆڵۆمپياتی پەکين لەگەڵ شاندەکەی ئينگلتەرا بووە ، دواتر لەگەڵ تيمی تۆپی پێی ئافرەتانی ئينگلتەرا کاریی کردووە ، بەڵام لە ساڵی ٢٠٠٩ بووە پزيشکی يەدەگی تيمی سەرەکی يانەی چێڵسی بەڵام بەهاتنی ڤێلاس بواس لە ساڵی ٢٠١١ بۆ يانەی چێڵسی، ڕاستەوخۆ ئيڤا بووە پزيشکی يەکەمی ياريزانان لەنێو ياريگادا.
ئيڤا کارنێيرۆ لە ميانی گەشتێکيدا بۆ مەکسيک بە تۆپی پێ ئاشنا بوو هەروەها ئالوودەی مادە هۆشبەرەکان بوو لە ساڵی ١٩٩٨ لە ڕێگەی تيڤييەکانەوە سەيری ياریی نێوان بەڕازيل و مەکسيکی کرد ، دواتر هەنگاو بەهەنگاو خۆشەويتی بۆ تۆپی پێ زيادی کرد.
هاندەری يانەی ڕياڵ مەدريدی ئيسپانييە ، بەڵام شتێکی ناخۆش دەبێت ئەگەر هاتوو چێڵسی و ڕياڵ مەدريد ڕووبەڕووی يەکتر ببنەوە لە ياریی کۆتایی ئەم وەرزەی چامپيۆنز ليگ.
زياتر حەزی لە گەشتکردنە هەروەها سەمای بەڕازيلیی لاپەسەندە کە لە بنچينەوە سەمايەکی ئەفريقييە ، هەروەها بينينی شەپۆلەکان لە کاتی بەيانيان و ئێواراندا لە کەنار دەرياکاندا، بە وتەی خۆی خۆشترين و بەچێژترين ئارەزووەکانييەتی.
