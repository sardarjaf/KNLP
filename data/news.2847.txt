کەنعان خەیلانی سەرۆکی فراکسیۆنی پارتیی دیموکراتی کوردستان لەئەنجومەنی پارێزگای ھەولێر لەلێدوانێکدا بۆ SNN ئاماژەی بەوەدا، تائێستا دوایین بڕیاری مەکتەبی سیاسیی پارتیی ئەوەیە کە بەجیا دانیشتن  لەگەڵ یەکێتی و گۆڕان ئەنجامبدرێت.
بەرپرسەکەی پارتیی وتیشی:"ئەگەر یەکێتی و گۆڕان فراکسیۆنی ھاوبەش  پێکبھێنن و لەسەر ئاستی حکومەت و ئەنجومەنی پارێزگا داوای پۆست بکرێتەوە، ئەو بابەتە ئاڵۆزە، بەوپێیەی لەئێستادا یەکێتی لەحکومەتدایەو پێشتریش بزوتنەوەی گۆڕان لەحکومەتدا بوە".
کەنعان خەیلانی جەختی لەوەشکردەوە، ئەگەر یەکێتیی و گۆڕان ئەو میکانیزمە بۆ دانیشتن لەگەڵ پارتیی پەیڕەوبکەن، ئەوا پێویستە لەگەڵ یەکێتیی دانیشتن ئەنجامبدرێت و گفتوگۆ لەبارەی ڕێککەوتنی ستراتیژیی بکرێتەوە.
سەرۆکی فراکسیۆنی پارتیی لەئەنجومەنی پارێزگای ھەولێر ئەوەشی ڕونکردەوە، لەئێستادا یەکێتیی لەحکومەتدا بەشدارەو گۆڕانیش دورخراوەتەوە، بۆیە وەکو ئەو وتی:"ئەو بابەتانە ئاڵۆزەو پێویستیی بەگفتوگۆو دانوستان ھەیە".
خەیلانی سوبونی پارتیی لەسەر ھەڵوێستەکانی پێشوی ڕاگەیاندو جەختیکردەوە، "پارتیی دیموکراتی کوردستان سورە لەسەر ھەڵوێستی خۆیی و بِریاریداوە بەجیا دانیشتن لەگەڵ یەکێتیی و گۆڕاندا بکات".
