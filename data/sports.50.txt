 لەیاریەكی تری كۆمەڵەی سێیەم یانەی ئەتڵەتیكۆمەدریدی ئیسپانی هیواكانی بۆ گەیشتنە قۆناغی 16 ی بۆ گەرایەوە، دوای ئەوەی لەنێو یاریگای واندا میترۆ پۆلیتانۆی تایبەت بەخۆی بردنەوەیەكی گرنگی تۆماركرد و بە 2 گۆڵی بێ بەرامبەر شكستی بە رۆمای ئیتاڵی هێنا، لەگێمی یەكەمدا تۆڕی گۆڵی هەردوو یانە بەخاوێنی مایەوە و ئەو گێمە بەیەكسان بوون كۆتایی هات، لەگێمی دووەمدا یاریزانانی رۆخی بلانكۆس باشتر یاریان كرد و لەدەقیقەی 69 ئەنتوان گریزمانی فەرەنسی بەشێوازێكی هونەریان جوان تۆڕی گۆڵی رۆمای هەژاند و یانەكەی كردە خاوەن گۆڵی یەكەم، لەدەقیقەی 83 كێشەكانی یانەی میوان زیاتر بوو دوای ئەوەی ناوبژیوان بەكارتی سور برۆنۆ پیرێزی كردە دەرەوە و یاریزانانی یانە ئیسپانیەكەش سودیان لەكەمی یاریزانانی رۆما وەرگرت و لەدەقیقەی 85 كیڤن گامیرۆ سودی لەپاسێكی گریزمان وەرگرت و گۆڵی دووەمی یانەكەی تۆماركرد و یاریەكەیان بە 2 گۆڵی بێ بەرامبەر لە رۆما بردەوە و بە 6 خاڵ پلەی سێیەمیان وەرگرت و رۆماش لەپلەی دووەم لە 8 خاڵدا مایەوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
