مێژوونوسی ناوی محه‌مه‌د ئه‌مین كوڕی حاجی ئه‌وڕه‌حمان كوڕی مه‌حموده‌ ، ساڵی 1880 له‌ گه‌ڕه‌كی گۆیژه‌ی شاری سلێمانی هاتۆته‌ دنیاوه‌ ،ساڵی 1892له‌ قوتابخانه‌ی مامۆستا مه‌لا عه‌بدول عه‌زیز ده‌ستی به‌خوێندن كردووه‌ ، ئه‌وكاته‌ خوێندن به‌ زمانی فارسی بووه‌ .
پاشان چۆته‌ قوتابخانه‌ی سه‌ره‌تایی كه‌بۆ یه‌كه‌م جار ئه‌و قوتابخانه‌یه‌ به‌ڕسمی له‌ شاری سلێمانیدا كراوه‌ته‌وه‌ .
ساڵی 1893 له‌گه‌ڵا كردنه‌وه‌ی قوتابخانه‌ی روشدیه‌ی سه‌ربازی له‌ سلێمانی ده‌ستی به‌خوێندن كردوه‌و .
ساڵی 1896 بۆ خوێندنی سه‌ربازی چۆته‌ به‌غداد و پاش (3)ساڵا چۆته‌ ئه‌سته‌مبوڵا و خوێندنی باڵای سه‌ربازی له‌وێ‌ ته‌واو كردووه‌ و بۆته‌ ئه‌فسه‌ر له‌ ئۆردوگای شه‌شه‌می عوسمانی له‌ به‌غداد .
له‌به‌ر لێهاتویی گوازراوه‌ته‌وه‌ بۆ وه‌زاره‌تی كاروباری زه‌وی و زار به‌پله‌ی ئه‌ندازیار .
ساڵی 1908 له‌گه‌ڵا لیژنه‌ی ده‌ستنیشان كردنی سنووری توركیا و بولگاریا كاری كردووه‌ .
ساڵی 1912 له‌گه‌ڵا كۆمه‌ڵێك ئه‌فسه‌ر نێردراوه‌ بۆ فه‌ره‌نسا بۆ خوێندنی بابه‌تی سه‌ربازی .
ساڵی 1915 به‌ پله‌ی موقه‌ده‌م گوێزراوه‌ته‌وه‌ بۆ فه‌رمانده‌ی جه‌نگ له‌ عێراق .
دوای كۆتایی جه‌نگی یه‌كه‌می جیهانی كراوه‌ به‌ ئه‌ندامی لقی مێژووی جه‌نگ له‌ فه‌رمانده‌ی عوسمانی .
له‌و ماوه‌یه‌دا ئه‌م كتێبانه‌ی به‌زمانی توركی داناوه‌ ( چۆن عێراقمان له‌ده‌ست چوو ) ( شه‌ڕه‌كانی عێراق و هه‌ڵه‌كانمان) (شه‌ڕی سه‌لمانباك و به‌غداد ) به‌سه‌رهاتی ئه‌م كتێبانه‌ی به‌چاپ گه‌یاندووه‌ یا له‌ ئه‌سته‌مبوڵا یا له‌به‌غداد په‌ڕاوی هێرش بۆ سه‌ركوت و ئابڵوقه‌دانی كه‌ دوو به‌رگه‌ به‌ده‌ست نووسی پێشكه‌شی مۆزه‌خانه‌ی ( به‌ریتانیای كردووه‌ ) و سوپاسنامه‌ی تایبه‌تی له‌سه‌ر وه‌رگرتووه‌ .
ساڵی 1917 میدالیای جه‌نگی پێبه‌خشرا له‌لایه‌ن ده‌وڵه‌تی نه‌مساوه‌ جگه‌ له‌ چه‌ند نیشانه‌ و میدالیای ئازایه‌تی تر .
چه‌ند جارێك نوێنه‌رایه‌تی شاری سلێمانی كردووه‌ له‌ ئه‌نجومه‌نی نیشتمانی عێراق .
ساڵی 1925 بۆیه‌كه‌م جار بووه‌ به‌ وه‌زیر .
له‌ماوه‌ی ژیانیدا درێغی نه‌كردووه‌ له‌پێناو به‌ده‌ست هێنانی خۆش گوزه‌رانی نه‌ته‌وه‌كه‌یدا و په‌رده‌ی له‌رووی رژێمی بیرۆكراتی ده‌وڵه‌تی عێراقی هه‌ڵماڵیوه‌ و راسته‌وخۆ به‌ مه‌لیك فه‌یسه‌ڵی وتووه‌ بۆشاییه‌كی فراوان له‌نێوان میلله‌ت و ده‌وڵه‌تدا هه‌یه‌ .
له‌ رۆژی 10 ی ته‌موزی ساڵی 1948 له‌ شاری سلێمانی كۆچی دوایی كردووه‌ .
وه‌سیه‌تی كردوه‌ ئه‌م چه‌ند دێڕه‌ له‌سه‌ر گۆڕه‌كه‌ی بنوسرێت .
