لە دوای یارییەکەی ئەتڵەتیکۆ مەدرید و بایرن مونشن دێیگۆ سیمیۆنی راهێنەری رۆخی بلانکۆس دوپاتی کردەوە کە شەوی ڕابردوو بەرانبەر یانەیەکی زۆر بەهێز یارییمان کرد و بەرگرییەکەی باشمان کرد.
لەکۆنگرەی ڕۆژنامەوانیدا دوای یارییەکە سێمیۆنی وتی: "یارییەکەی زۆر نایاب بوو، زۆر زۆر خۆمان ماندوو کرد، لە تایمی دووەمدا زۆر بە باشی بەرگریمان کرد چونکە یانەی بایرن بەهێزترین هێرشبەری هەیە".
"هێشتا یارییەکی ترمان ماوە، لە یاریگایەکی زۆر جوان و بەرانبەر یانەیەکی زۆر بەهیز، رکابەرییەکی گەورەمان لەبەردەمدا ماوە هەفتەی داهاتوو دەبێت زۆر بە باشی خۆمانی بۆ ئامادە بکەین.
دەربارەی گۆڵەکەی ساول نیگیز سیمیۆنی ڕایگەیاند، گۆڵیکی زۆر نایاب بوو، ساول یاریزانێکی زۆر باشە و دەتوانێت لە زۆربەی شوێنەکانی یاریگادا یاریی بکات، ئەوەش زۆر دڵخۆشم دەکات.
