وەزیری‌ نەوتی‌ عیراق بۆ تاووتوێكردنی‌ پاڵاوتنی‌ نەوتی‌ كەركوك لە پاڵاوگەكانی ئێران‌و هاوردەكردنی غازی سروشتی سەردانی‌ تاران دەكات.
ئاژانسی ئیرنا بڵاویكردۆتەوە، كە (جەبار لعێبی)‌ وەزیری‌ نەوتی‌ عیراق سەردانی تارانی پایتەختی ئێران دەكات‌و بڕیارە لەگەڵ (بێژەن زەنگەنە) وەزیری نەوتی ئێران‌و بەرپرسانی ئەو وڵاتە كۆببێتەوە، بۆ قسەكردن لەسەر پەرەپێدانی‌ پەیوەندیەكانی‌ هەردوو وڵات لە بواری‌ وزەدا، بەتایبەت پرۆسەی‌ گواستنەوەی‌ نەوتی‌ كەركوك بۆ پاڵاوگەی‌ كرماشان‌و تەبرێز لە ئێران‌و هێنانەوەی بەرهەمەكانی‌ بۆ عیراق.
هەروەها تەوەرێكی تری سەردانەكەی (لعێبی) بۆ تاوتوێكردنی پەرەپێدانی كێڵگە نەوتیە هاوبەشەكان‌و هاوردەكردنی غازی سروشتیە لەڕێگەی مەرزی شەلامچەوە بۆ باشووری عیراق، بەمەبەستی كارپێكردنی وێستگەكانی بەرهەمهێنانی كارەبا.
لەساڵی 2009دا عیراق‌و ئێران یاداشتێكی لێكتێگەیشتنیان ئیمزاكرد‌و بەپێی ئەو یاداشتەش دەبێت ئێران رۆژانە 20 بۆ 25 ملیۆن مەتر سێجا غازی سروشتی هەناردەی عیراق بكات، هەروەها لەمانگی تشرینی یەكەمی 2016دا رێكەوتننامەیەكیان ئیمزاكرد، بەوپێیەش ئێران 25 بۆ 40 ملیۆن مەتر سێجا غاز هەناردەی‌ وێستگەی‌ كارەبای (شەتی‌ بەسرە) دەكات.
لای خۆشیەوە (حەمید رەزا عیراقی) یاریدەدەری وەزیری نەوتی ئێران رایگەیاندوە، لەئێستادا ڕۆژانە 7 بۆ 8 ملیۆن مەتر سێجا غازی سروشتی هەناردەی عیراق دەكەین‌و هەوڵیش دەدەین بڕەكەی زیاد بكەن، راشیگەیاندوە، كە بەرپرسانی عیراق داوایان لێكردون، هەناردەكردنی غازی سروشتی بۆ عیراق زیاد بكەین.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
