ساڵح موسلیمی هاوسەرۆكی پەیەدە لە دیمانەیەكی لەگەڵ رۆژنامەی عوكازی سعودی رایگەیاندووە: هێزەكانی یەكینەكانی پاراستنی گەل ئامادەن بۆ شەڕكردن لە دژی رژێمی بەشار ئەسەد ، بەڵام ئەگەر بە ئامانجی دامەزراندنی دەوڵەتێكی عەلمانی – مەدەنی – دیموكراتی بێت .
بەڵام ئامادەنین بچینە ناو شەڕێكەوە مەبەست لێی ئەوەبێت سوریا بكەوێتە دەستی جیهادییەكانەوە كە هەموو شتێكیان وێران كرد و كردیان بە گۆمی خوێن .
موسلیم دەڵێت : لەژێر چەتری عەلمانیەت و مەدەنیەت و دیموكراسیەت، پەیەدە ئامادەیە بۆ شەڕكردن لە دژی بەشار ئەسەد ، ئەسەدیش دەروخێت هەرچەندە كات درێژە بكێشێت و زەمەنی بەعسیش بەسەرچوو و هەرگیز گەڕانەوەی بۆ نی یە ، بەڵام ئێمە نامانەوێت دەوڵەتی خەلافەت دابمەزرێت و ئەبوبەكر بەغدادی تیرۆریست ببێتە سەرۆكی سوریا.
