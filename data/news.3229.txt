سەرۆکایەتی ئەنجومەنی نوێنەرانی عێراق لە بەیاننامەیەکدا رایگەیاندووە، رۆژی سێ شەممە کە دەکاتە رێکەوتی ١٩ی کانونی دووەمی ساڵی ٢٠١٦ کۆبونەوەکانی ئەنجومەنی نوێنەران دەستپێدەکاتەوە کە تێیدا چەند پرۆژە یاسایەکی گرنگ تاوتوێ دەکرێن کە لە گرنگترین ئەو پرۆژە یاسایانە پرۆژە یاسای دەزگای بەرنگاربونەوەی تێرۆر و پرۆژە یاسای پەسەندکردنی ڕێککەوتنی نێوان عێراق و کۆماری ئیسلامی ئێرانە لە بواری کشتوکاڵیدا، ھاوکات خوێندنەوەی یەکەم بۆ چەند پرۆژە یاسیەک دەکرێت کە گرنگرترینیان پرۆژە یاسای پەسەندکردنی رێکەوتنی نێوان عێراق و دەوڵەتی کوەیتە لەبواری خزمەتگوزاری ھێڵە ئاسمانیەکاندا.
