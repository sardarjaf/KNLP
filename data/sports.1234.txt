لەکۆنگرەیەکی ڕۆژنامەوانیدا کە بۆ یارییەکەی ئەتڵەتیکۆ مەدرید و مالاگا ڕێکخرابوو دێیگۆ سیمیۆنی ڕاهێنەری یانەی ئەتڵەتیکۆ مەدرید ڕایگەیاند کە ئاستی یانەکەی لە وەرزی ڕابردوو باشترە.
سیمیۆنی وتیشی: "ئایا دەبێت بڵێن ئەم وەرزە سەرکەوتوو بووین، نەخێر، بەڵام دەتوانین بڵین لە وەرزی رابردوو باشترین، ژمارەکان دەیسەلمێنێت، بەڵام هێشتا چەند یارییەکەی گرنگمان ماوە لەم وەرزەدا دەبێت ئاستی باشتر پێشکەش بکەین".
لە درێژەی وتەکانیدا سیمیۆنی ڕایگەیاند، هەرچی قسە بکەین هیچ لە ئەنجامەکان ناگۆڕێت، لەبەر ئەوەی نازانین کۆتایی وەرز چۆن دەبێت، بەڵام ئێمە لە وەرزی ڕابردوو باشترین.
دەربارەی یارییەکەی ئەتڵەتیکۆ و مالاگا سیمیۆنی ئاماژەی بەوەکرد، یارییەکەی زۆر گرنگ دەبێت، چونکە لە کۆتاییەکانی ئەم وەرزەداین، خابی گارسیا ڕاهێنەری مالاگا راهێنەریكی زۆر باشە و بەردەوام پیکهاتەیەکی باش دادەنات بۆ یارییەکانی ئێمە.
