ناوەندی چاپەمەنی و راگەیاندنی یەپەگە لەلێدوانێكدا رایگەیاند: لەهێرشی تیرۆریستانی داعش بۆسەرگەڕەكی شێخ مەقسود، 52 چەتەی داعش كوژراون و بەداخەوە هەر لەو شەڕەدا 5 هاوڵاتی مەدەنی و 2 شەرڤانیش شەهید بوون.
لەو لێدوانەی یەپەگەدا ئەوەشهاتووە: هێرشی هاوبەشی گروپە چەتەكانی لیوای سوڵتان موراد، ئەحرار و شام، فرقەی 16، لیوای ئەلفاتح، یەكگرتووی فەستەقیم، گروپی ئەمرەت، لیوای 13، فرقەی ئەلشمالیە و تابوری نورەدین زەكی لەگەڕەكی شێخ مەقسودی حەلەب بەردەوامە.
چەتەكانی داعش بەتۆپی هاوەن و تۆپی جەهەنم هێرشدەهێنن، لەئەنجامی ئەو هێرشانەشدا پێنج هاوڵاتی مەدەنی شەهید بوون و 16 هاوڵاتیش برینداربوون.
یەپەگە روونیدەكاتەوە" لەوو رۆژی شەڕدا هێزەكانمان زیانێكی زۆریان لەچەتەكانی داعش داوە لەهێرشی هەموو هەرێمەكاندا هێزەكانمان تانك، دۆشكەی 23.5میلمتر، دوو دوشكای 14.5 میلیمەتر، بیست ئۆتۆمۆبیلی سەربازی و جبەخانەیان تێكشكاندوەو لەو هێرشانەدا بەلایەنی كەمەوە 52 چەتە كوژراون.
