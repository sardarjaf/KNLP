پاڕێزگاری هه‌ڵه‌بجه‌ رایگه‌یاند،  نزیكه‌ی پێنج سه‌د هه‌زار دۆلا ده‌درێت به‌ ژماره‌ (1)ی تابلۆی ئۆتۆمبیله‌كانی پاڕێزگای هه‌ڵه‌بجه‌ و فه‌رمیش داوامانكردووه‌ له‌ وه‌زاره‌تی ناخۆ  كه‌ ڕه‌زامه‌ندی وه‌ربگرین بۆ ئه‌وه‌ی ژماره‌ی تابلۆی ئۆتۆمبیله‌كانی پاڕێزگای هه‌ڵه‌بجه‌، به‌پێی موزایده‌یه‌كی ئاشكرا بده‌ین به‌و كه‌سانه‌ی ده‌یانه‌وێت ئه‌و ژمارانه‌، وه‌ربگرن.
عه‌بدوڵڵا نه‌ورۆڵی پاڕێزگاری هه‌ڵه‌بجه‌به‌ خه‌ندانی ڕاگه‌یاند: به‌ نوسراویكی  فه‌رمی داوامان له‌ وه‌زاره‌تی ناخۆ كردووه‌، ره‌زامه‌ندی وه‌ربگرین بۆ ئه‌وه‌ی ژماره‌ی تابلۆی ئۆتۆمبیله‌كانی پاڕێزگای هه‌ڵه‌بجه‌ به‌پێی موزایده‌یه‌كی ئاشكرا بده‌ین به‌و كه‌سانه‌ی ده‌یانه‌وێت ئه‌و ژمارانه‌ وه‌ربگرن.
به‌ وته‌ی‌ پارێزگاری هه‌ڵه‌بجه‌، تا ئێستا هیچ ژماره‌یه‌كی تابلۆی ئۆتۆمبیله‌كان نه‌فڕۆشراون، ، به‌ڵام خه‌ڵك بۆ كڕینیان هاتوونه‌ته‌ پێشه‌وه‌ و هه‌رچه‌نده‌ به‌فه‌رمی پێم نه‌وتراوه‌ ، به‌ڵام به‌ ناڕاسته‌وخۆی جوابیان بۆ ناردووم و  نزیكه‌ی (400 بۆ 500)  هه‌زار دۆلار ده‌ده‌ن به‌ ژماره‌ (1)ی‌ تابلۆی‌ ئوتۆبێله‌كانی‌ پارێزگای‌ هه‌ڵه‌بجه‌.
