 یانەی ئەتڵەتیك بلباوی ئیسپانی رایگەیاند: بەشێوەیەكی رەسمی گرێبەستی ئارتیز ئادۆریزی بۆ ساڵێكی ترو تا هاوینی ساڵی 2019 نوێكردۆتەوە، یانە ئیسپانیەكە لەبەیاننامەیەكی رەسمی خۆی كە لەسەر پێگەی یانەكە بڵاوكراوەتەوە دەڵێت: گرێبەستی گۆڵكارەكەی نوێكردۆتەوە لەگەڵ زیادكردنی مەرجی هەڵوەشاندنەوەی گرێبەستەكەی بۆ 40 ملیۆن یۆرۆ، ئارتیز ئادۆریزی تەمەن 36 ساڵ لە 11 یاری ئەم وەرزەی لالیگا 4 گۆڵی تۆماركردووە، ئەو هێرشبەرە بەدرێسی یانە باسكیەكە و لەكاروانی یاریكردنی لەو یانەیە  154 گۆڵی تۆماركردووە لەسەرجەم خول و پاڵەوانێتی یە جیاوازەكان، لەنێویاندا 9 گۆڵی لەم وەرزە كە 4 یان لەلالیگا و 5 گۆڵیشیان لە خولی ئەوروپی، لەئێستادا تیلمۆ زارای ئەفسانەی یانەكە پێشەنگی لیستی گۆڵكارانی مێژویی بلباوی گرتووە بە 355 گۆڵ و لەدوای ئەو ئاگوستن ساوتۆدێت كە بە باتا ناسراوە و لەپلەی دووەم خاوەنی 208 گۆڵە و دانی رویز بازانیش بە 199 گۆڵ پلەی سێیەمی گرتووە، ئارتیز ئادۆریز كاروانی یاریكردنی لەئەكادیمیای ئەتڵەتیك بلباوەوە دەستپێكرد، بەڵام چووە یانەی بەلەد وەلید پێش ئەوەی بگەرێتەوە بۆ بلباو و دواتر بۆ ریاڵ مایۆركا و ڤالانسیا و لەكۆتاییشدا و سەرلەنوێ لە ساڵی 2012 لەبلباو جێگیر بوو.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
