لەبیرۆی کۆمیتەی ریکخستنی ئەڵمانیا ڕۆژی ١٤/٥/٢٠١٧ بەئامادەبوونی بەرپرسی کۆمیتەو کارگێڕانی و بەرپرسی بەشەکان کۆبونەوەی ئەنجومەنی کۆمیتەی ئەڵمانیا بۆ تاوتوێکردنی پرسەکانی ریکخستن وپڕکردنەوەی بۆشایی بەشی رێکخستن بەرێوەچوو..دوای رێزلێنان لەگیانی پاکی شەهیدان کۆبونەوەکە دابەشکرا بەسەر گفتوگۆو کۆنفرەنسی هەڵبژاردن بۆبەشی رێکخستن..لەکۆنفرانسەکەدا زۆرینەی ئۆرگانەکانی سنوری چالاکی ڕێکخستن لەئەڵمانیا بەشداربون،کەبریتی بوون لەکەرتەکانی ڕێکخستنی(ئاخن، برێمن، بەرلین، بۆن، دارمشتاد، شتوتگارت، فرانکفۆرت، فرایبۆرگ، کیل، لۆبیک، مانهایم، ماینز، نیورنبێرگ، هالە، هامبۆرگ، هانۆڤەر، هایلبرۆن، ڕوتلینگن و دوسلدۆرف) سەرەتا هەڤال دلێر سەیدە بەرپرسی کۆمیتەی رێکخستنی ئەڵمانیا بەخێرهاتنی ئامادەبوانی کردو سوپاس و پیزانینی بەبەشداربونی هەڤاڵان دەربڕی و جەختی لەسەر پێویستی بەشی ڕێکخستنی کۆمیتە کردەوە،هەروەها دوپاتیکردەوە کەئەم هەڵبژاردنە بۆ پڕکردنەوەی کەلێنی بەشی ڕێکخستنە لەکۆمیتەدا، کەماوەیەکە بەبەتاڵی ماوەتەوە.دواتر صدیق گرژەیی کارگیڕی بەدواداچوون جەختی لەسەر بەڕێوەجونێکی ئارام ودیموکراتانەی کۆنفرانسەکە کردەوە.پاشان سەروەر ئیسماعیل بەرپرسی بەشی ئامارو هەڵبژاردن ئاماری بەشداربوانی کۆنفرانسەکەی خستەڕوو هەروەها لەڕوی ژمارەی بەشداربوانیشەوە شەرعیەتی کۆنفرانسەکەی بۆ ئامادەبوان شیکردەوەو تیشکی خستە سەر ئەرک و مافەکانی کارگێڕی کۆمیتە بۆ بەشی ڕێکخستن.
پاشان لەکەشێکی یەکێتیانەو دیموکراتیانەدا دوای ئەوەی هەردو کاندیدی ئەوبەشە خۆیان ناساندو بەرنامەی کاری خۆیان بۆ بەشی ڕێکخستن گەیاندە هەڤالانی بەشداربووی کۆنفرەنسەکە..هەڤاڵان گفتوگۆیەکی چڕوپڕیانکردو چەندین پێشنیارو ڕاوسەرنج خرایەڕوو..بەشداربوان ئازادانە پرسیاری خۆیان لەکاندیدەکانیان کرد.ئامادەبوانی کۆنفرانس بەگیانێکی یەکێتیانەوە و بەڕۆحیەتێکی بەرزو هەستکردن بەئەرکو لێپرسراوی زەمینەی سەرکەوتنی کارەکانیان خۆش کرد.
شایەنی باسە کۆنفرانسەکە نمونەیەکی بەرز بوو لەتەبایی و یەکریزی ڕێزگرتن لەڕای یەکترو لەدەنگدانێکی ئازادو دیموکراسیانە لەململانێیەکی شەرعی و شیاودا پاش جیاکردنەوەی دەنگەکان هەڤاڵ(کاروانی موهەندیس)وەک کارگێڕی نوێی ڕێکخستنی کۆمیتەی ئەڵمانیا هەلبژیردرا.لەکۆتایی کۆنفرانسەکەدا هەڤاڵ دلێرسەیدا بەرپرسی کۆمیتە بەرنامەی کارو میکانیزمی کارکردنی داهاتوی بۆ ئەنجومەنی کۆمیتە ڕونکردەوەو دوبارە جەختی لە گیانی تەبایی و کارکردنی هاوبەش کردەوە.لەکۆنفرانسەکەدا هەڤاڵان سنەوبەر بابان بەرپرسی بەشی ئیدارەو دارایی وکوێستانن نەجمەدین بەرپرسی بەشی کۆمەڵایەتی وسدیق کرژەیی کارگیڕی بەشی بەدواداچوون و سەروەر ئیسماعیل بەرپرسی بەشی ئامارو هەڵبژاردن بەشداریەکی کارای ڕاپەڕاندنی ئەرکەکان وسەرپەرشتی وگفتوگۆکانیانکردو بیرو بۆچونەکانی خۆیان بەئاراستەی سەرکەوتنی کۆنفرانسەکە دەربڕی.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
