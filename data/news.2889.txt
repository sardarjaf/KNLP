دوای پتر لە نیو سەدە، دوێنێ واشنتۆن و هاڤانە رێككەوتن لەسەر گەڕانەوەی پەیوەندییە دیپلۆمایەتییەكان و كردنەوەی باڵوێزخانەی دیپلۆماتی لەنێوانیاندا، دوای ئەوەی سەرۆكی ئەمریكا ئۆباما لەدوومانگی رابردوو لەمیانەی كۆبوونەوەكانی ئەمریكای باكورو لاتیندا كەوا لەپەنەما گرێدرا، چاوی بەسەرۆكی كۆبا رائول كاسترۆ كەوت، بڕیاری گەڕانەوەی پەیوەندییەكان و كردنەوەی لاپەڕەیەكی نوێیان دەركرد.
سەرەتای شەستەكانی سەدەی رابردوو بەگەورەترین ململانێی نێوان یەكێتی سۆڤییەت و ئەمریكا هەژمار دەكرێت، پەیوەندییەكانی نێوان پەیمانی ناتۆو وارشۆ لەوپەڕی ناخۆشیدا بوو، كوبا پەیوەندییەكانی دەپچڕێ، ئەم دوورگە سورە لەگەل ئەمریكادا لەململانێی نێوان یەكێتی سۆڤییەت لەپەیمانی وارشۆ لەگەلِ ئەمریكاو هاوپەیمانانیان لەپەیمانی ناتۆ رۆڵی كاریگەریان بینیوە، بۆیە یەكێتی سۆڤییەت هەموو یارمەتییەكی پێشكەشی كوبا كرد، تا لەساڵی 1962 یەكێتی سۆڤییەت بەیسەكی موشەكی ئەتۆمی لەكوبا دامەزرێنێت و لەبەرامبەر هەڕەشەكانی ناتۆ بووەستێت.
لەكاتی گواستنەوەی موشەكەكان بۆكوبا هەردوولا هەڕەشەی بەكارهێنانی چەكی ئەتۆمیان كرد، بۆیە جیهان كەوتە لێواری جەنگێكی كاولكارانە كە بەكێشەی موشەكەكانی كوبا ناسرابوو، بەڵام لەكۆتایی رێككەوتن كەوا هەردوولا ئەمریكا موشەكەكانی ئەتۆمی لە توركیا بكشێنێتەوەو لەبەرامبەردا سۆڤییەت لەكۆبا مووشەكەكان بكشێنێتەوە.
