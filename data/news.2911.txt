دوای بڵاوبوونەوەی زنجیرە درامای‌ "مامۆستا و سەرۆك بەش" كەهونەرمەندی میسری عادل ئیمام تیایدا رۆڵی دەگێڕێت، لەسەر ئەوەی دروشمێكی حزبیانی بەكارهێناوە، حزبی دەعوەی‌ ئیسلامی‌ كە حەیدەر عەبادی سەرۆكایەتی دەكات، داوایەكی‌ یاسایی لەسەر بەرهەمهێنەری‌ ئەو زنجیرە درامایە تۆماركرد.
شیاوی باسە هەردوو حزبی دەعوەو هاوپەیمانێتی دەوڵەتی یاسا ئەم داوا یاساییەیان دژی عادل ئیمام تۆماركردووەو رایدەگەیەنن" ئەوە پیلان و ئەجێندای نێودەوڵەتییەو بارودۆخی عێراق تێكدەدەن.
جێی باسە دووساڵ پێش ئێستاش هەر كەئیخوان موسلمین لەمیسر هاتە دەسەڵات یەخەی عادل ئیمامیان گرت چەندین تۆمەتی ناڕەوایان دایە پاڵ و ویستیان راپێچی داگای بكەن، ئێستاش لەعێراق هێزە ئیسلامییەكان جارێكی دیكە بەرۆكی ئەو هونەرمەندە ئازادیخوازەیان گرتەوە.
