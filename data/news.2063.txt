جان کوبیس، نێردەی تایبەتی نەتەوە یەکگرتووەکان لە عێراق لە کۆبوونەوەیەکی ئەنجومەنی ئاسایشی نەتەوە یەکگرتووەکاندا ڕایگەیاند، دواین گۆڕی بە کۆمەڵ کە دۆزیویانەتەوە لە مانگی نیسانی ڕابردوودا بووە لە ڕومادی کە ڕوفاتی زیاتر لە ٤٠ کەسی تێدابووە.
نێردەی تایبەتی نەتەوە یەکگرتووەکان لە عێراق ئاماژەی بەوەش کرد "کوژران و فڕاندن و لاقەکردنی هاوڵاتیانی عێراقی لەلایەن چەکدارانی داعشەوە بە توندی ئیدانە دەکەم کە پێدەچێت بچێتە چوارچێوەی تاوانی دژی مرۆڤایاتی و تاوانی جەنگ و جینۆسایدەوە."
ئاماژەی بەوەش کرد " دۆخی مرۆیی عێراق تا ئێستاش لە خراپترین دۆخی وڵاتانی جیهاندایە، زیاتر لە ١٠ ملیۆن کەس کە سێ یەکی دانیشتوانی عێراقن پێویستیان بە هاریکاری نێودەوڵەتی هەیە، لە ساڵی ٢٠١٦ دا تەنها چارەکێک لەو ٨٦١ ملیۆن دۆلارەی بۆ هاوکاری مرۆیی عێراق تەرخانکرابوو بە وڵاتەکە گەیشتووە".
