رێكخراوی لێبوردنی نێودەوڵەتی ئەنجامەكانیان لەسەر گوندی زارگەلی كەدەوڵەتی توركیا بۆردوومانی كرد ئاشكراكردو لەراگەیەندراوێكیاندا روونیدەكەنەوە" كەئەوانەی گیانیان لەدەستداوە پەكەكە نین و هاووڵاتیانی مەدەنین.
رێكخراوەكە داوا لەتوركیا دەكات لێكۆڵینەوەیەكی بێ لایەنانە بكات و ئەنجامی ئەو لێكۆڵینەویە بۆرای گشتی ئاشكرابكات.
رێكخراوی لێبوردنی نێودەوڵەتی سەبارەت بەم هێرشە دەڵێت" ئەو شوێنەی هێرشەكەی كراوەتە سەر، هیچ بنكەیەكی سەربازی لێ نەبینراوەو هاووڵاتیانی مەدەنی كۆمەڵكوژ كراون و چەندین كەسیش كەمئەندامبوونە.
دوای هێرشەكەش چەندین خێزان بێ ماڵ و حاڵ بوون.
رێكخراوەكە رایگەیاند" حكومەتی توركیا بەشێوەیەكی ئاشكرا مافی ژیانی هاووڵاتیانی بەرچاو نەگرتووە، دەبێ لێپێچینەوە لەبەرپرسانی توركیا بكرێت.
