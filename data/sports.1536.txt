 راپۆرتە رۆژنامەوانییەكان ئاشكرایانكرد: ئەستێرەیەكی یانەی چیڵسی ئینگلیزی نایەوێت گرێبەستەكەی لەگەڵ یانەلەندەنیەكە نوێ بكاتەوە بەو هیوایەی بچێتە یانەی ریاڵ مەدرید، راپۆرتەكان ئەوەیان روونكردۆتەوە: ئیدین هازاردی بەلجیكی داوایەكی لەلایەن كارگێڕی چیڵسی پێگەیشتووە بۆ نوێكردنەوەی گرێبەستەكەی بەموچەی 300 هەزار پاوەند لە هەفتەیەكدا، بەڵام پێشبینی دەكرێت ئەو ئەستێرەیە وەڵامی كۆتایی بلوز نەداتەوە تا دوای كۆتایی هاتنی ئەم وەرزە، بەپێی هەواڵی رۆژنامەكانی ئیكسپرێس و تایمز هازاردی تەمەن 26 ساڵ ئارەزوو ناكات لەگەڵ چیڵسی بمێنێتەوە سەرەڕای ئەوەی لەژێر سەرپەرشتی كۆنتی راهێنەر لەم وەرزە ئاستێكی بەرز پێشكەش دەكات كە ئێستا یانەكەی لەریزبەندی پریمەرلیگ لەپلەی سێیەم دێت، بەپێی راپۆرتەكان یاریزانەكەی پێشوی لیلی فەرەنسی چاوەرێی ئەوە دەكات یانەی ریاڵ مەدرید لەمیركاتۆی هاوینی داهاتوو داوایەكی رەسمی پێشكەش بكات تا گرێبەستی لەگەڵ ئیمزا بكەن بەجۆرێك هازارد مەبەستیەتی دوای بەشداریكردنی لەگەڵ هەڵبژاردەی بەلجیكا لە یاریەكانی جامی جیهانی 2018 پەیوەندی بە یانەی شاهانەوە بكات كە ئێستا لەگرێبەستەكەی لەگەڵ چیڵسی دوو ساڵ و نیوی ماوە.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
