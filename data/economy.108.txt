سەرۆكی لیژنەی دارایی و ئابووری لەپەرلەمانی كوردستان ئاشكرایدەكات، حكومەتی هەرێم لەپلانیدایە لەسەرەتای ساڵی داهاتوودا سیستمێكی نوێی مووچە دابڕێژێت و پاشەكەوتی موچەش لاببات.
دكتۆر (عیزەت سابیر) سەرۆكی لیژنەی دارایی و كاروباری ئابووری لەپەرلەمانی كوردستان ڕایگەیاند، بەپێی زانیارییەكان لەئێستادا كۆی داهاتی مانگانەی هەرێم 800 ملیۆن دۆلارەو كۆی خەرجییەكانیشی 450 ملیۆن دۆلارە، واتە 350 ملیۆن دۆلاری بۆ دەمێنێتەوە، هەربۆیە دەستیكردووە بەدانەوەی قەرزی ساڵانی ڕابردوو.
سەبارەت بەسیستمی نوێی مووچەش، دكتۆر عیزەت وتی، بەپێی زانیارییەكانم، حكومەتی هەرێم پلانی هەیە، لە یەكی كانوونی دووەمی 2018وە، سیستمێكی نوێ جێبەجێ بكات، ئەویش بەو جۆرەیە كە سیستمی پاشەكەوت ناهێڵێت، چونكە  ئەگەر درێژە بەسیستمی پاشەكەوت بدات، دەكەوێتە ژێر قەرزێكی زۆرەوەو پێی نادرێتەوە، كە تا ئێستا بڕی قەرزەكەی گەیشتۆتە 7 ملیار دۆلار.
رونیشیكردەوە، لە سیستمە نوێیەكەدا مووچەی بنەڕەتی و دەرماڵەی هاوسەرگیری‌و منداڵ بۆ فەرمانبەران خەرجدەكرێت، سەرەڕای ئەوەش دەرماڵەی پیشەیی بۆ پزیشك و ئەندازیار خەرج دەكرێت‌و دەرماڵەی مەترسی بۆ هێزەكانی ئاسایش و بۆ مامۆستایانی زانكۆش دەرماڵەی بڕوانامە خەرجدەكرێت.
باسی لەوەشكرد، حكومەتی هەرێم بەنیازبوو نەوتی هەرێم بە 100 دۆلار بفرۆشێت، بەڵام كاتێك نرخ دابەزی و بە نزیكی 50 دۆلار فرۆشتی، بووە زەرەر بۆی ‌و هەموو پلانەكانی هەڵوەشانەوە.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
