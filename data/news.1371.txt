لیژنەی ئامادەكاری میهرەجانی ساڵانەی مەزارەگەكانی حوسەین و عەباس ، میهرەجانی ئەمساڵ لە شاری بابل ی مێژوویی سازدەكات و بڕیاری داوە لەو مەراسیمەدا بە رەسمی ناوی شاری (بابل ) بگۆڕن بۆ شاری (ئیمام حەسەن) ی نەوەی پێغەمەبەری ئیسلام .
ئەو بڕیارەی ئاخوندەكان بۆتە هۆی توڕەیی خەڵكی ئەوشارە و كەمپینێكیان لەژێر ناوی (ناوم بابلە) رێكخستووە و داوای یەكدەنگی دەكەن لە دژی ئەو بڕیارە و خوازیارن هەموو لایەك پشتیوانیان بن و رێگری لەو كارە بكرێت .
مێژوو و ناوی شاری بابل (ٍشاری خوداوەند مەردۆخ - مەردۆك) بۆ زیاتر لە ٤٠٠٠ ساڵ بەر لە ئێستا دەگەڕێتەوە و هیچ دەسەڵات و ئاینێك دەستیان نەبردووە بۆ گۆڕینی ناوەكەی ، بەڵام ئێستا دەسەڵاتی مەزهەبگەرایی شیعە لە عیراق دەیەوێت ناو و مێژووەكەی بشێوێنێت 
گوتیشی:- ڕفاندنی هاوڵاتیان لە لایەن ئەو چەكدارانەوە لە نێو شارۆچكەكە بە تایبەت عەرەب وتوركمانی سوننە بەردەوامی هەیە كە ئەمەش بوتە هۆی دروستبوونی ترس ودڵە ڕاوكێی لە لایەن ئەو هاوڵاتییانەوە.
شێخ سائیر ئەلبەیاتی سەرۆكی هۆزی بەیات لە شارۆچكەی خورماتوو لە لێدوانێكی تایبەتدا بە (ڕێگای كوردستان)ی ڕاگەیاند:- لە ئێستادا عەرەبی سوننە لە شارۆچكەی خورماتوو ودەوروبەری ڕۆژانە تووشی قەتڵ وعام دەبن لە سەر دەستی چەكدارانی حەشدی شەعبی كە دواین قەتڵوعامیان گوشتنی 52 بەندكراوی سوننە مەزهەب بو دوای ئەوەی لە گرتوخانەی شارۆچكەی (ئامرلی) وەدەریان هێنان ولە دەرەوەی شارۆچكەكە گولەبارانیان كردن.
ئەو زیاتر گوتیشی:- بە هۆی ئەوەی كە پارێزگای سەڵاحەدین ناوچەكەمانی لە هەموو ڕوێكەوە فەرامۆشكردووە بۆیە ئێمە لەگەڵ ئەوەداین شارۆچكەی خورماتوو لە سەر ئەو پارێزگایە نەمێنێت وبخرێتەوە سەر پارێزگای كەركوك.
هێزە ئەمنییەكانی عێراق بۆ كۆنترۆڵكردنەوەی تەواوی شارۆچكەی فەللوجە لەپێشڕەویدان و عەبادیش دەڵێت، دوای رزگاكردنی فەللوجە ئۆپەراسیۆنی ئازادكردنی موسڵ دەسپێدەكات، خالد عوبێدیش ئۆپەراسیۆنی رزگاكردنی ناحیەی گەیارەی راگەیاند.
لای خۆشیەوە یەكێتی هێزە عێراقییەكان رایگەیاند، كۆنترۆڵكردنەوەی فەللوجە كلیلی رزگاركردنی شاری موسڵەو سەركەوتنی‌ هێزە‌ ئەمنییەكان لەشەڕی‌ فەللوجەدا، دەبێتە سەرەتای‌ كۆتاییهاتنی‌ داعش لە سەرجەم ناوچەكانی‌ دیكەی عێراقدا.
دز و مافیای وڵاتان پارووی دەمی خەڵك دەدزن ، بەڵام دزو مافیا ریشدار و عەمامەبەسەرەكانی ئێرە تەنها بە دزینی پارووی دەمی هەژاران ناوەستن ، بەڵكو كۆت و كەلەبچەشیان دەكەنە دەست بۆ ئەوەی نەتوانن پاروویەك نان بەدەستبێنن .
ئافرەتێكی خەڵكی بەغدا دووكچی كە گەورەكەیان تەمەنی ١٠ ساڵ و بچوكەكەی ٨ ساڵانە ، دەستگیركراون و خراونەتە زیندانەوە ، تەنها لەبەرئەوەی لە مانگی رەمەزاندا لە ناوچەی كەرادە ئاوی خواردنەوەیان فرۆشتووە (لە دیدی دزانی ملیارەها دۆلار و بازرگانانی خوێن و كوشتن و تاڵان و بڕۆ) كارێكی حەرامە و رێگاپێنەدراوە .دایكیان بە تەنها هاتۆتە سەر شەقام و داوا لە دزانی وڵات دەكات مندالەكانی ئازادبكەن.
هێزەكانی سوپای عێراق بەهاوكاری فڕۆكە جەنگییەكانی هاوپەیمانان لەمیحوەری مەخمور هێرشدەكەنە سەر چەكدارانی داعش و چەند گوندێكی ژێر دەستی تیرۆریستانی داعش كۆنترۆڵدەكەنەوە.
فەرماندەیەكی سوپای عێراق راگەیاند، سەرلەبەیانی رۆژی یەكشەممە بەبەشداری چەند لیوایەكی سەر بەسوپا ئۆپەراسیۆنێك بۆ كۆنترۆڵكردنەوەی چەند ناوچەیەكی میحوەری مەخمور ئەنجامدرا.
لەلایەكی دیكەشەوە خالید عوبەیدی، وەزیری بەرگری عێراق رایگەیاند، كە هێرشەكان بۆ سەر چەكدارانی داعش لەناو فەللوجە لەچەند میحوەرێكەوە دەستیپێكردووەو لەئێستادا هێزە عێراقییەكان لەنێو چارۆچكەكەدا شەڕ دەكەن و چەكدارانی داعشیش هەڵدێن.
رۆژنامەی 'The Sun' ئاشكرایكرد كە لە ناو موسڵ چەتەكانی داعش ، ١٩ ژنی ئێزیدیی كە پێشتر لە شنگال بە دیل گیرابوون ، لە بەردەم خەڵكی و بە زیندوویی سوتاندن.
هۆكاری سوتاندنەكەش دەگەڕێتەوە بۆ ئەوەی ئەوانە نەبوونەتە ئیسلام و وازیان لە دینی ئێزێدی نەهێناوە و سێكسیان لەگەڵ چەتەكان رەتكردۆتەوە.جێگای ئاماژەیە شێوازی سوتاندنەكە هەمان شێوازی سوتاندنی فڕۆكەوانە ئەردەنییەكە 'مەعاز كەساسبە' بووە.
دوای داگیركردنی شەنگال زیاتر لە ٤٠٠٠ ژنی ئێزیدی ، كەوتنە بەردەست تیرۆریستانی داعش ، بازرگانی سێكسیان پێوەكراوە و كردراون وفرۆشراون لەلایەن سعودییەكان و توركەكان.
بەشێك لە بەناو زانا ئیسلامییەكان وەك زاكیر وعەریفی و قەرەزاوی و چەندەها دیكە ، فەتوای بە كەنیزەكردنی ژنان و منداڵانیان داوە بۆ بەناو موجاهیدەكان.
رۆژنامەی دەیلی تەلەگراف لێدوانێكی ئەسیل نوجەیفی پارێزگاری پێشووی موسڵی بڵاوكردۆتەوە و لەژێر ناونیشانی (پێویستە لەدەوڵەتی ئیسلامییەوە فێربین) نوجەیفی دەڵێت: پێویستە بۆحوكمكردنی شارەكە هەندێك شت لە چەكدارانی دەوڵەتی ئیسلامییەوە فێربین.
دەڵێت" تەنها بەشێكی خەڵكی موسڵ دەیانەوێت بەهەر جۆرێك بێت لەژێردەستی دەوڵەتی ئیسلامی رزگاریان بێت ، ئەگەرنا زۆرینەیان لەگەڵ مانەوەن لەژێر حوكمڕانی داعش و پێیان باشترە لەوەی سوپایەكی شیعی بێت و رزگاریان بكات .
نوجەیفی دەڵێت: ژیان زەحمەتە لەژێردەستی داعش كە بەهۆی ئەنجامدانی تاوانەوە جەڵدی خەڵك دەكەن و زیندانیان دەكەن و لە سێدارەیان دەدەن، كەهەندێكیان شتی بچووكن، بۆ نموونە جگەرەكێشان، بەڵام لەگەڵ ئەوەش شارەكە بەجۆرێك لە جۆرەكان گەشەی كردووە، داعش حوكمی نا مەركەزی هێنایەئاراوەو چیتر سیاسییەكان لە بەغداوە بڕیار لەسەر چارەنووسی موسڵ نادەن، ئێمە لەگەڵ هەندێ لەكارەكانی داعشین.
ئێستا هێزەكانی سوریای دیموكراتیك كە یەكیەنەكانی پاراستنی گەل تیایدا رۆڵی سەرەكی و كاریگەریان هەیە ، تەنها ١ كیلۆمەتر لە شاری مەنبەجی پێگەی قایمی داعشەوە دوورن .
ئامانجی پرۆسەی رزگاركردنی مەنبەج ، كۆنترۆڵ كردن و داخستنی سنووری نێوان سوریا و توركیایە بە درێژایی ٨٠ كیلۆمەتر و بڕینی شاڕەگی ئابووری و لۆجییستی داعش و دابڕینیەتی لە جیهان.
