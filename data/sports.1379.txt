لە درێژەی یارییەكانی جەولەی پێنجەمی قۆناغی كۆمەڵەكانی ئەوروپا لیگ  هەردوو یانەی ئەتڵەتیك بیلباوی ئیسپانی و هێرتا بەرلینی ئەڵمانی لە یاریگای سان مامیس بەیەك گەیشتن  لە سەرەتای یاریەكەوە یاریزانانی یانەی هێرتا بەرلینی میوان باشتر دەركەوتن و دوای هەوڵێكی زۆریش توانیان لە دەقیقەی 26 دا گۆڵی پێشكەوتنی خۆیان لە رێگەی ماسیۆ لیكییەوە تۆمار بكەن  بەڵام دوای ئەو گۆڵە یاریزانانی ئەتڵەتیك بیلباو فشارێكی زۆریان خستە سەر گۆڵی یانەی بەرامبەر و هەر بەو هۆیەشەوە لە دەقیقەی 35 دا ناوبژیوان لێدانێكی سزای بۆ هەژمار كردن و ئاریتز ئەدو رێز سەركەوتوو بوو لە یەكسان كردنەوەی ئەنجامەكە  خۆشی ئەو گۆڵەی یانەی خاوەن یاریگا تەنها دەقیقەیەكی خایاند و لە دەقیقەی 36 دا داڤی سیلكە گۆڵی دووەم و پێشكەوتنی یانە ئەڵمانیەكەی تۆمار كرد و گێمی یەكەمی یاریەكەش بە 2 گۆڵ بەرامبەر بە گۆڵێك تەواو بوو  لە گێمی دووەمدا ئاستی یاریەكە پێچەوانە بۆوە و یاریزانانی یانە ئیسپانیەكە باشتر دەركەوتن  تا لە دەقیقەی 66 دا ئاریتز ئەدو رێز بە لێدانی سزا گۆڵی دووەمی خۆی و هاوسەنگی یانەكەی تۆمار كرد  هەروەها لە دەقیقەی 82 شدا ئین یاكی ویلیامز گۆڵێكی تری بەخشیە یانەكەی  لە كۆتاییشدا یانەی ئەتڵەتیك بیلباو بە 3 گۆڵ بەرامبەر بە 2 گۆڵ یانەی هێرتا بەرلینی دووچاری شكست كرد و بە كۆكردنەوەی هەشت خاڵیش چووە پلەی دووەمی گروپی دەیەم .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
