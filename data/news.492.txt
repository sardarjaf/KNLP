لە ئەنجامی شەڕەتەقەی دوو شۆفێر لە ڕێگەی كەركوك-سلێمانی ونزیك شارەدێی قەرەهەنجیر چوار هاوڵاتی كورژان ویەكێكی دیكەش بە سەختی برینداربو.
عەقید بیستون قەفاری بەڕێووەبەری پۆلیسی قەرەهەنجیر هەواڵەكەی پشت راستكردەوەو بە (ڕێگای كوردستان)ی ڕاگەیاند:- دوو شۆفیر كە یەكێكیان شۆفیری بارهەڵگربووەو ئەوەی دیكەشیان شۆفیری ئۆتومبیلێكی بچوك بووە كە هەردووكیان كوردن لە سەر یەك شكاندنەوە لە سەر ڕێگەی سەرەكی كەركوك –سلێمانی ونزیك شارەدێی قەرەهەنجیر دەمەقاڵی  وشەڕەتەقە لە نێوان دروست دەبێت ولە ئەنجامدا چوار هاوڵاتی دەكوژرێن ویەكێكی دیكەش بە سەختی بریندار دەبێت.
گوتیشی:- دوای ڕووداوەكە هێزە ئەمنییەكان گەیشتونەتە شوێنی ڕووداوەكەو قوربانییەكانیان ڕەوانەی كەركوك كردووە بەڵام تاكو ئێستا هیچ كەسێك لەو بارەیەوە دەستگیر نەكراوە ولێكوچڵینەوەش لەو بارەیەوە دەستی پێكردووە.
