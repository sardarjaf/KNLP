رۆژی چوارشەممە 24ی حوزەیرانی 2015 لە بارەگای مەكتەبی سیاسی حزبی شیوعیی كوردستان هەر چوار حزبی شیوعی كوردستان، حزبی زەحمەتكێشانی كوردستان، حزبی سۆسیالیست دیموكراتی كوردستان و پارتی كرێكارانو رەنجدەرانی كوردستان، لەسەر ئاستی مەكتەبی سیاسی كۆبوونەوەیەكیان ئەنجامدا.
لە كۆبوونەوەكەدا باس لە رەوشی سیاسی و پێشهات و گۆڕانكاریەكان كرا، بەتایبەت ئەو رەوشەی كە لە پەرلەمانی كوردستان رۆژی بیستو سێی حوزەیران هاتە ئاراوە لەنێوان پێنج لایەنە حكومڕانەكەی كوردستان.
هەر چوار حزب هاوڕا بوون لەسەر ئەوەی كە پێویستە پرسە گرنگو چارەنووسسازەكان بە تەوافوقو سازان لەنێوان سەرجەم لایەنە سیاسیەكان ئەنجام بدرێت، چونكە ئەم قۆناغە پێویستی بە سازانو یەكڕیزی هەیە، كە ئەمەش لە خزمەتو بەرژەوەندی گەلەكەماندایە.
