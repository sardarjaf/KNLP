كەس ناتوانێ نكۆڵی لە خزمەتكردنی مامۆستا سەڵاح محەمەد كەریم ناوبژیوانی پێشووی نێودەوڵەتی و ئەندامی مەكتەبی تەنفیزی لیژنەی ئۆڵۆمپی كوردستان و ئەندامی لیژنەی ناوبژیوانانی عێراق و وانەبێژ لە یەكێتی ئاسیا بكات، كە توانیویەتی خزمەتێكی تەواوی وەرزشی عێراق و كوردستان بكات و تا ئێستا چەندین ناوبژیوانی چالاك و بە توانای پێگەیاندوە، ئێمەش بە باشمانزانی لە نزیكەوە ئەم دیمانەی لەگەڵدا سازبكەین.
- بە رای من ئاستی ناوبژیوانانی عێراق نەگەیشتۆتە ئاستێكی بەرز، نموونەش بۆ قسەكانم هیچ ناوبژیوانێك یارییەكانی مۆندیالی بەڕێوە نەبردووە و ئێستا خولێكمان كردۆتەوە بەهیوای ئەوەین بەشداربووانی ئەم خولە لە داهاتوو بتوانن لە جامی ئاسیا یان لە مۆندیال ناوبژیوانی بكەن.
- تا راددەیەك پێشتر باشتر بوو، هەر ناوبژیوانێك حاڵەتێكی خۆی هەیە، ناوبژیوانانی پێشتر كەسایەتییەكی بەرزیان هەبوو، بە تەواوی كۆنتڕۆڵی یارییان دەكرد، بەداخەوە ئێستاكە ناوبژیوانەكانمان نەیانتوانیوە 100% كۆنتڕۆڵی یارییەكان بكەن، بەڕاستی ئەمەش بۆ بارودۆخی عێراق بە گشتی و یانەكان بە تایبەتی دەگەڕێتەوە و دەبێتە هۆكارێكی سەرەكی كە ناوبژیوان نەتوانێ بە تەواوی كۆنتڕۆڵی یاریگا بكات.
- ئەمە شتێكی روون و ئاشكرایە ئەم قسانە هەمووی راستە، زۆر بەڵگەش هەیە كە ساختەكاریان لە تەمەن كردووە بۆ ئەوەی لە ناوبژیوانی نێودەوڵەتی بمێننەوە و كارێكی زۆر خراپە و باش نییە، ئێستا یەكێتی ناوەندی تۆپی پێی عێراق كارێكی وای لەبەر دەستدایە بۆ دیاریكردنی تەمەنی ناوبژیوانەكان تا ساختەكاری نەمێنێت.
- بەرای من هێشتا ماویەتی، ئێمە وەكو لیژنەی ئۆڵۆمپی كوردستان و وەكو یەكێتی تۆپی پێی كوردستان دەبێ كارێكی وا بكەین هەوڵ بدەین ناوبژیوانی نێودەوڵەتیمان هەبێت و زیاترهەوڵیان لەگەڵ بدەین و هانیان بدەین تا ناوبژیوانی نێودەوڵەتیان لێ دروست بێت.
- راستە تا ئێستا ئەم كارە نەكراوە لە فیفا ئێستا راددەیەك بۆ تەمەن دانراوە، دەبێ لە كوردستان وا بكەین ئەو ناوبژیوانانەی بە تەمەنن واز لە كاری ناوبژیوانی بهێنن بچنە كاری وانەبێژی یان سەرپەرشتیار، بەڕاستی كاتی ئەوە هاتووە تەمەن دیاری بكەین، یارییەكانی ئێستا زۆر بەهێز بووە و گەر ناوبژیوانێك گەنج نەبێت، ناتوانێ یاری بەڕێوە ببات و كۆنتڕۆڵی یاری بكات.
- خولەكانی ئاسیا لە ساڵەكانی 1982 لە هیندستان و 1986 لە كۆریای باشوور و باشترین ئەو یارییانە بوون كە بەڕێوەم بردبێ و پلەیەكی باشم وەرگرتبێ، ئەویش یاری نێوان ژاپۆن و ئەندەنوسیا بوو لە پاڵاوتنی یارییەكانی مۆندیال لە لایەن چاودێری یارییەكە 9.5 لە پلەی 10م وەرگرت ئەمەش بەرزترین پلەیە كە ناوبژیوان وەری دەگرێت.
- لە دواڕۆژێكی زۆر دوور بۆ مۆندیال، بەڵام بۆ جامی ئاسیا لە ماوەی چەند ساڵێكی دیكە دەتوانن ناوبژیوانی بكەن.
- دەبوایە لە جامی ئاسیا یاری كۆتاییم بەڕێوە بردیایە، بەڵام یاری پێش كۆتاییان بە من سپارد ئەویش یاری كۆریا و ئەندنوسیا بوو، یاری كۆتایشیان دا بە ئەحمەد جاسم كە ئێستا لە یەكێتی تۆپی پێی ئاسیا كار دەكات.
- ناتوام بڵێم ناخۆشترین یاری، بەڵام هەندێ یاری چارەنووساز هەبوو ئەویش لە خولی عێراق لە نێوان یانەكانی زەوڕا و تەڵەبە و رەشیدی ئەو كات، بەڵام یاری كۆتایی جەوییە و زەوڕا كە ناوبژیوان بووم زەحمەت بوو، لەبەر ئەوەی گۆڵێكی زەوڕامان نەژمارد بە بیانوی ئەوەی ئۆفساید بوو، ئەمە بۆ من زۆر ناخۆش بوو، دواتر قسە لەسەر ئەوە دەكرا كە دەستەی ناوبژیوانی ئەو یارییە ویستیان قوەی جەوییە بكەنە یەكەمی عێراق.
- ئێستا چاوەڕوانی لێناكەم هەرچەندە وەكو هەرێمی كوردستان هەوڵی بۆ دەدەین كە ناوبژیوانی نێودەوڵەتیمان هەبێت، بەڵام تا ئێستا دیاری نەكراوە.
