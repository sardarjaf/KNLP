رۆژی هەینی لەگۆڕەپانی تەحریری شاری بەغدا خۆپیشاندانی فراوانی هاووڵاتیانی شارەكە دەستپێكرد، ئەمەش لەكاتێكدابوو كە حەیدەر عەباری سەرۆك وەزیرانی عێراق پێشتر داوای لە خۆپیشاندەران كردبوو، بەهۆی دەستپێكردنی ئۆپەراسیۆنەكانی كۆنترۆڵكردنەوەی فەللوجەوە خۆپیشاندانەكان دوابخەن.
بەهۆی شكاندانی بەربەستە كۆنكرێتییەكانەوە رووبەڕووبوونەوە لەنێوان خۆپیشاندەران و هێزە ئەمنییەكاندا روویداوە و بەهۆیەشەوە ژمارەیەك خۆپیشاندەر بریندار بوون.
هێزە ئەمنیەكان بۆ بڵاوەپێكردنی خۆپیشاندەرانی بەغدا گازی فرمێسكڕێژیان بەكار هێناوە و خۆپیشاندەرەكانیش بەهەمان هۆكار بریندار بوون.
لەلایەكی ترەوە، دوای نوێژی هەینی لایەنگرانی موقتەدا سەدر لە شاری نەجەف خۆپیشاندانیان دەستپێكرد و داوای چاكسازی سیاسیان كرد.
