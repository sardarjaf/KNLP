قالۆنچه‌یه‌كی ته‌مه‌ڵ به‌ دیار شاره‌ مێروله‌یه‌كه‌وه‌ وه‌ستا بوو.به‌ سه‌رسامییه‌وه‌ چاودێری دیمه‌نێكی ده‌كرد كه‌ پێشتر شتی له‌و شێوه‌یه‌ی نه‌دیبوو.مێروله‌كان ده‌نكه‌ گه‌نمیان له‌ شاره‌كه‌یان ده‌رده‌هێنا و له‌سه‌ر زه‌وییه‌كه‌ بڵاویان ده‌كرده‌وه‌  تا تیشكی خۆر لێیبدات .زیاتر سه‌ریسوڕما  كاتێك بینی هه‌ندێك له‌ مێروله‌كان به‌ ده‌م  ده‌نكه‌ گه‌نمه‌كان دوو له‌تده‌كه‌ن..قالۆنچه‌كه‌ له‌ مێروله‌یه‌كی هاوڕێی نزیك بۆوه‌ و پرسی: بیستومه‌ مێروله‌ گه‌نم له‌ ناو شاره‌كه‌یاندا هه‌ڵده‌گرێت و ده‌ریناهێنێت.ئایا ئه‌مه‌ی ئێستا ئێوه‌ ده‌یكه‌ن ته‌نها بۆ كات به‌سه‌ر بردنه‌؟!مێروله‌ پێكه‌نی و وتی:ئێمه‌ كات به‌سه‌ر بردن نازانین و هه‌موو ژیانمان كار كردنه‌،بۆیه‌ كاتێك هه‌ست ده‌كه‌ین ده‌نكه‌ گه‌نمه‌كان له‌ ژێر زه‌ویدا شێ لێیان ده‌دات له‌ گه‌نجینه‌كان ده‌ریان ده‌هێنین.قالۆنچه‌ وتی: ئه‌ی بۆچی ده‌یانكه‌ن به‌ دوو كه‌رته‌وه‌؟ئایا له‌به‌ر ‌وه‌وه‌یه‌ كه‌ ئه‌مساڵ كه‌متان كۆكردۆته‌وه‌؟مێروله‌كه‌ وتی: نا زۆرمان كۆكردۆته‌وه‌، به‌ڵام بۆیه‌ ده‌یانكه‌ین به‌ دوو كه‌رته‌وه‌ تا سه‌وز نه‌بن ،چونكه‌ گه‌ر به‌ساغی بمێننه‌وه‌ ، به‌هۆی باران و (شێ) وه‌ سه‌وز ده‌بن .قالۆنچه‌ سه‌رێكی راوه‌شاند و به‌ پێكه‌نینه‌وه‌ وتی: من له‌ خواردنه‌كانم ناترسم ، چونكه‌ من هیچ هه‌ڵناگرم.
