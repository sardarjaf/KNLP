عه‌واد عه‌وادی‌ ئه‌ندامی‌ لیژنه‌ی‌ نه‌وت و وزه‌ له‌ لێدوانێكی‌ رۆژنامه‌وانیدا رایگه‌یاند، سعودیه‌ كه‌ ئه‌ندامی‌ رێكخراوی‌ ئۆپیكه‌، ده‌بوو پابه‌ندی‌ رێژه‌ی‌ هه‌نارده‌كردنی‌ نه‌وت بێت تا پارێزگاریی‌ له‌ نرخی‌ گونجاوی‌ نه‌وت بكات"، ره‌تیشكرده‌وه‌ له‌ حاڵه‌تی‌ پابه‌ندنه‌بوونی‌ ئه‌ندامان به‌ ستراتیژی‌ هه‌نارده‌كردن و پارێزگارینه‌كردن له‌ نرخه‌كان، بوون و نه‌بوونی‌ ئۆپیك مانایه‌كی‌ هه‌بێت.
عه‌وادی‌ وتیشی‌: "سعودیه‌ هه‌موو سنوره‌كانی‌ به‌زاندووه‌ و پابه‌ندی‌ بڕیار و راسپارده‌ و میكانیزه‌كانی‌ كاریی‌ رێكخراوی‌ ئۆپیك نییه‌، بۆیه‌ به‌رپرسیارێتی‌ دابه‌زینی‌ نرخی‌ نه‌وت و زیانی‌ ناوچه‌كه‌، هه‌ڵده‌گرێت".
ئه‌و ئه‌ندتامه‌ی‌ لیژنه‌ی‌ نه‌وت و وزه‌، زیادكردنی‌ هه‌نارده‌ی‌ عیراقی‌ به‌ بازهه‌ڵَدانێكی‌ گه‌وره‌ بۆ رووبه‌ڕبوونه‌وه‌ی‌  ئه‌و ته‌نگژه‌یه‌ له‌قه‌ڵه‌مدا،  رونیشكرده‌وه‌، عیراق كاتی‌ زیاتری‌ له‌به‌رده‌مه‌ تا توانا و ئاستی‌ هه‌نارده‌كردنی‌ نه‌وت به‌رزبكاته‌وه‌ و داهاته‌كانی‌ زیادبكات.
به‌ وته‌ی‌ عه‌وادی‌، ئۆپیك رێگه‌ ده‌دات عیراق ئاستی‌ هه‌نارده‌كردنی‌ زیاد بكات، به‌ڵام ئه‌وه‌ زیاتر په‌یوه‌ندی‌ به‌ ره‌خساندنی‌ میكانیزمی‌ تایبه‌تی‌ به‌رزكردنه‌وه‌ی‌ وزه‌ی‌ هه‌نارده‌كردنه‌وه‌ هه‌یه‌.
