 ئه‌مڕۆ سێ‌ شه‌ممه‌، كاتژمێر 5ی ئێواره‌، له‌سه‌ر رێگای نێوان چه‌مچه‌ماڵ – سلێمانی رووداوێكی هاتوچۆ روویدا و به‌ هۆیه‌وه‌ ٣ كه‌س گیانیان له‌ده‌ستدا و 2 كه‌سی تریش برینداربوون.
موقه‌دم عومه‌ر حه‌مه‌ كه‌ریم، به‌ڕێوه‌به‌ری پۆلیسی هاتوچۆی چه‌مچه‌ماڵ به‌خه‌ندانی راگه‌یاند:" كه‌مێك له‌مه‌وبه‌ر له‌ رووداوێكی هاتوچۆ له‌سه‌ر رێگای سه‌ره‌كی چه‌مچه‌ماڵ – سلێمانی و له‌نزیك وێستگه‌ی كاره‌با رویدا و دواتر له‌ رووداوه‌كه‌ ئاگادار كراین، بۆیه‌ ده‌سته‌بجێ‌ گه‌یشتینه‌ شوێنی رووداوه‌كه‌".
وتیشی:"رووداوه‌كه‌ له‌ نێوان دوو ئۆتۆمبیلی جۆری سه‌نی ته‌كسی و (تویتا كرۆلا) رویداوه‌ و به‌هۆیه‌وه‌ سێ كه‌س گیانیا نله‌ده‌ستداوه‌ و ته‌رمه‌كانیان ره‌وانه‌ی پزیشكی دادوه‌ری سلێمانی كراون، دووكه‌سی تریش برینداربوون و ره‌وانه‌ی نه‌خۆشخانه‌ كراون كه‌ مناڵێكی ته‌مه‌ن حه‌وت ساڵ و ژنێك بوون".
