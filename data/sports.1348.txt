مارسێل دیزایلی، به‌رگریكاری پێشووی هه‌ڵبژارده‌ی تۆپی پێی فره‌نسا له‌ لێدوانێكدا ده‌ڵێت: "ئه‌گه‌ر فه‌ره‌نسا دوو یاریی ده‌ستپێكی خۆی له‌ قۆناخی كۆمه‌ڵه‌كانی یۆرۆی 2016 نه‌باته‌وه‌، پێویسته‌ له‌ پاڵه‌وانییه‌تییه‌كه‌ بكشێنه‌وه‌ و بچنه‌ ماڵه‌وه‌ و نه‌یه‌نه‌ ده‌ره‌وه‌.
دیزایلی كه‌ پێشتر مۆندیالی 1998 و یۆرۆی 2000ـی له‌گه‌ڵ هه‌ڵبژاره‌ی فره‌نسا برده‌وه‌، ئاماژه‌ بۆ ئه‌وه‌ ده‌كات ئه‌گه‌ر فه‌ره‌نسا بیه‌وێت نازناوی پاڵه‌وانییه‌تییه‌كه‌ بباته‌وه‌، پێویسته‌ دوو یاری ده‌ستپێكی له‌ به‌رانبه‌ر هه‌ڵبژارده‌كانی رۆمانیا و ئه‌لبانیا بباته‌وه‌.
مارسێل دیزایلی ته‌مه‌ن 47 ساڵ، به‌ ڕه‌سه‌ن خه‌ڵكی وڵاتی غانایه‌، به‌ڵام خاوه‌نی ره‌گه‌زنامه‌ی فره‌نسایه‌، پێشتریش یاریی بۆ یانه‌كانی (نانت و مارسیلیا) و (ئه‌ی سی میلان و چێڵسی) كردووه‌، دواتر له‌ 2004 ڕووی كرده‌ یانه‌ی غه‌رافه‌ی قه‌ته‌ری و دواتر هه‌ر له‌ كه‌نداوی عه‌ره‌بی له‌ 2006 بڕیاری وازهێنانی یه‌كجاره‌كی له‌ یاریكردن ڕاگه‌یاند.
