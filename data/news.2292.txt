وەزیرانی دەرەوەو بەرگری فەرەنسا لەگەڵ لێپرسراوانی باڵای هەرێم پرسی ریفراندۆم و جەنگی دژ بەتێرۆر-یان تاوتوێ‌ كرد.
دوای سەردانەكەیان بۆعیراق‌و كۆبونەوەیان لەگەڵ سەرۆك كۆمارو وەزیری دەرەوەی عیراق، هەریەك لەجان ئێف لۆردیان‌و فلۆرانس بارلی وەزیرانی دەرەوەو بەرگری فەڕەنسا گەیشتنە هەرێمی كوردستان‌و لەفڕۆكەخانەی هەولێر لەلایەن قوباد تاڵەبانی جێگری حكومەتی هەرێم پێشوازییان لێكرا.
پاشان وەزیرانی دەرەوەو بەرگری فەرەنسا لەگەڵ مەسعود بارزانی و كۆسرەت رەسوڵ عەلی جێگری سەرۆكی هەرێم و ژمارەیەك لە لێپرسراوانی باڵای هەرێمی كوردستان كۆبونەوەو تیایدا  وەزیری دەرەوەی فەڕەنسا تەئكیدی لە پەیوەندیی دۆستانە لەنێوان هەردوو گەلی فەڕەنسا و كوردستان كردەوە و ڕایگەیاند كە تەنانەت بە گۆڕینی سەرۆك و حكومەتەكانی فەڕەنسایش ئەو پەیوەندییە هەر بەردەوام و دۆستانەیە.
هەروەها وەزیری بەرگریی فەڕەنسایش پێزانینی بۆ ڕۆڵی قارەمانانەی پێشمەرگە هەبوو لە شەڕی تیرۆریستان و وێڕای ئاماژەدان بە هەڕەشەی بەردەوامی تیرۆر لە ئاستی جیهانیدا ئەوەی خستەڕوو كە سەقامگیریی ناوچەكە بۆ وڵاتەكەی جیگەی بایەخە و جەختیشی لە بەردەوامیی پابەندبوونی فەڕەنسا كردەوە لە پشتیوانیكردنی پێشمەرگە و مانەوەی هێزە فەڕەنسییەكان.
لەبارەی پرسی ئەنجامدانی ریفراندۆمی هەرێمی كوردستانەوە، وەزیری دەرەوەی فەرەنسا  داوای كرد گفتوگۆ لەنێوان هەرێم و بەغدا بەردەوام بێت تا ئەو كاتەی دەگەن بە ئەنجامێك كە هەردوولا ڕازی بن.
دواتر وەفدەكە باڵاكەی فەرەنسا لەگەڵ حكومەتی هەرێمی كوردستان بەسەرۆكایەتی قوباد تاڵەبانی و بە ئامادەبوونی ژمارەیەك لە لێپرسراوانی حكومەتی هەرێمی كوردستان كۆبۆوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
