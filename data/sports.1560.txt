چاڤی هێرناندێز ئەفسانەی پێشووی یانەی بارسێلۆنا ئیسپانی و ئێستای سەدی قەتەڕی دانی پێدا هێنا كە دەیەوێت لە داهاتوودا ببێتە ڕاهێنەری بارسێلۆنا.
لەلێدوانێكیدا بۆ ڕۆژنامەی سپۆرتی ئیسپانی چاڤی وتی: "بەدڵناییەوە دوای واز هێنانم لە یارییكردن، دەمەوێت ببم بە ڕاهێنەر، نامەوێت دانیشم و یاخود لە ئۆفیسدا كاتەكانم بەسەر بەرم".
چاڤی وتیشی: "دەمەوێت لە داهاتوودا كارێك بكەم، لەكۆتاییدا دەمەوێت ببم بە ڕاهێنەری بارسێلۆنا ، ناتوانم ئەوە بشارمەوە، دەمەوێت جارێكیتر لەم یانەیە كار بكەمەوە، چونكە وەكوو ماڵی خۆم وایە".
دەربارەی یارییكردنی لەسەدی قەتەڕی چاڤی ڕایگەیاند، لە خولی نایاب یاریی دەكەم، حەزم كرد لە یانەی سەد یاریی بكەم چونكە ئەوان پاساتی زۆر دەكەن، هەموو یارییەك سەد جار تۆپ بەر قاچم دەكەوێت.
لەكۆتاییدا چاڤی ئاماژەی بەوەكرد، ئەوە شتێكی شاراوە نییە، یاریی تۆپی پیی ژیانی منە، ئەگەر ڕاهێنان و یاریی نەبێت، ئەوە لەگەڵ هاوڕێكانمدا دەڕۆین بۆ یاریگای پێنج یاریزانی و یاریی دەكەین.
