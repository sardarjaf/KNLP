-بە شێوەیەكی گشتی ئاستی ئەم یارییە لە ئێستادا مامناوەندییە و لە ئاستی بەرزی نابینم، بە هۆی ئەوەی لەلایەن یانەكانەوە گرنگیی زۆر بەم یارییە نەدراوە.
-بێگومان شاری سلێمانی یەكێك لەو شارانەیە كە لەسەر ئاستی عێراق خاوەن چەندین یاریزانی بەتوانایە و ئومێدی ئەوەیان لێ دەكرێت كە بتوانن ئەنجامی شایستەتریش بەدەستبهێنن لەسەر ئاستی یانەكانی عەرەب و ئاسیاش، ئێستاش كوڕان و كچانی سلێمانی لەم یارییە پێشەنگن، ئەوەش بەڵگەی گرنگی ئەم یارییەیە لە شاری سلێمانی.
- لە راستیدا كردنەوەی یەك پاڵەوانێتی لە ساڵێكدا بۆ یاریزانان زۆر زۆر كەمە و نابێتە هۆكار بۆ پێشكەوتنیان، پاڵەوانێتی دەكرێتەوە بە یەك قۆناغ و بە چەند رۆژێكی كەم تەواوی دەكەن كە هیچ سوودێكی نییە، ماوەی ساڵێك مەشق و راهێنان دەكەین بە دوو رۆژ یارییەكان بە كۆتایی دەهێنن، ئەوەش یاریزانان سارد دەكاتەوە.
- پێویستە لەسەر بەرپرسانی ئەم یارییە زیاتر گرنگی بە تواناكانی یاریزانان بدەن و پاڵەوانێتیەكان كە ئەنجام دەدەن بە دوو خول بێت بە شێوازی چوون و هاتن بێت، ئەوە بۆ یاریزانان گرنگی زۆری دەبێت، چونكە كوردستان ئارامە با خولەكان بە چەند مانگێگ تەواو بێت و ئەوەش سوودی بۆ یارییەكە زیاترە، جگە لەوەش چەندین خولی جۆراوجۆر بكرێتەوە بۆ یاریزانانی ئاستەكانی جیاوازی تەمەن.
-سەد لەسەد من لەگەڵ ئەوەمە ئێستا یانەی وەرزشی سلێمانی ئەم هەنگاوی ناوە و مامۆستا توانا سەرپەرشتی قوتابخانەكە دەكات و سوودی زۆری دەبێت بۆ داهاتووی یانەكەمان و چەندین یاریزانانی بەتوانا بەرهەم دەهێنێت بۆ شارەكە و ژمارەیەكی زۆری یاریزانانی تەمەن بچووك لەم قوتابخانەیە بەردەوامن لە وەرزشكردن.
-من لەگەڵ ئەوەم یاریزانانی پیشەگەر پەڵكێشی یانەكان بكرێت، لەبەر ئەوەی ئاستی یانەكە بەرز دەبێتەوە و سوودیشی دەبێت، بەڵام نەك بۆ چەند یارییەك بێت، پێویستە بمێنێـتەوە و ئەوە سوودی زیاتری بۆ یاریزانان دەبێت و ئەزموونی باشی لێ وەردەگرن، نەك بۆ چەند یارییەك بێت و پارەی خۆی ببات و بڕوات ئەوە سوودی نابێت و یانەكانیش زیانمەند دەبن.
-نەبوونی هۆڵێكی تایبەت بە یارییەكانی تۆپی سەرمێز ئەوە خۆی گرفتێكی گەورەیە بۆ یاریزانان، جگە لەوەی ئێستا تۆپەكانی یاریكردن گۆڕاون و بوونەتە پلاستیك، ئەوەش گرفت درووست دەكات لە یاریكردنمان نەبوونی توانایی داراییش گرفتی سەرجەم یانەكانی هەرێمی كوردستانە.
-ئێمە پاڵەوانی كوردستان و عێراقین خۆم و سەرجەم یاریزانان هەموو هەوڵێكی خۆمان دەخەینەگەڕ بۆ ئەوەی بە پاڵەوانی بمێنینەوە، بە هیممەتی یاریزانان و دەستەی كارگێڕی یانەكەمان، ئەنجامی باشتر بەدەست بهێنین.
- هیوادارم بتوانم لە پاڵەوانێتیەكانی داهاتوو ئەنجامی شایستە بەدەست بهێنم و خزمەتی زیاتری ئەم یارییە بكەم .
- بەڕاستی ئەوەی لە خەیاڵ نەبوو روویدا، یاریزانانی ئێمە توانییان ئاستێكی زۆر شایستە پێشكەش بكەن، خولی یانەكانی عەرەبیش زۆر بەهێزە لە چاو خولەكانی كوردستان و عێراق، ئومێدیش دەكەم ساڵ بە ساڵ ئاستی یانەی سلێمانی بەهێزتر بێت.
-بەهیوای ئەوەم زیاتر گرنگی بە یارییەكانی تۆپی سەرمێز بدەن لەسەر ئاستی كوردستان و خولی بەردەوام ئەنجام بدەن بۆ یاریزانانی شارەكانی كوردستان بۆ ئەوەی ئەم یارییە زیاتر بەرەو پێش بچێت.
-دەمەوێ لێرەدا سوپاسی گۆڤاری گوڵان بكەم، كە بەردەوام گرنگی بە تواناكانی یاریزانانی كوردستان دەدات لە شاروشارۆچكەكانی كوردستان بەردەوامە لە ناساندنی یاریزانان و بەسەركردنەوەیان.
