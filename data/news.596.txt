فەهمی سلیڤانی، سكرتێری گشتی رێكخراوەكە، ئاماژەی بۆ كارو چالاكییەكانیان و ئەو هاوكارییانە كرد، كە لەناوچە جیاجیاكانی كوردستان، پێشكەشی ئاوارەكانیان كردووەو بەئامانجی پشتیوانی رێكخراوەكەشیان، جەختیان لەرۆڵی یەكێتیی‌و لێپرسراوی دەستەی كارگێڕی كردەوە، كە لەخەباتی مەدەنی رێكخراوەیی و دیموكراسیدا، رۆڵێكی كاریگەرو گرنگی هەیەو بەپشتیوان‌و فاكتەرێكی سەرەكیان بۆ خەباتی مەدەنی لەكوردستان ناوبردو ئومێدیشیانخواست، لەچوارچێوەیدا هاوكاریی رێكخراوەكەیان بكرێ‌‌و وتی: ئەم سەردانەش بۆ لای بەڕێزتان، كە یەكەمین سەركردانی رێكخراوەكەمانە بۆلای هێزو لایەنێك، یان كەسایەتییەكی سیاسی، لەو روانگەیەوەیە.
لەلایەن خۆشییەوە، مەلا بەختیار، دەستخۆشی و پێزانینی ئاراستەی رێكخراوی رۆژی سوری عیراقی كرد، كە هاوكارییان پێشكەش بەئاوارەكان كردووەو بەئەركی نیشتمانیی، نەتەوەیی، كوردستانی ‌و كۆمەڵایەتی ناوبردو تەئكیدیشی كردەوە، لەهەرشوێنێكی كوردستان هاوكاری پێشكەشی لێقەوماوان بكەن، بۆ ئێمە جێگەی بایەخەو لەم رووەوە رونیكردەوە، كە: بێگومان كۆمەك و هاوكاریش زۆرتر بۆ ئەو ناوچانەیە كە ناوچەی جەنگ‌و لێقەوماوەكانە، سەر بەهەر نەتەوەو رەگەزێك بن، بەتایبەت كە ئێستا لێقەوماو و ئاوارەیەكی زۆر لەكوردستاندا هەیە.
لەبەرامبەر خەباتی رێكخراوەییشدا، لێپرسراوی دەستەی كارگێڕی ئاماژەی بۆ ئەوەكرد: ئەم جۆرە رێكخراوانە، كە دەستپێشخەرن بۆ ئەوەی خۆبەخشانە خزمەت بكەن، یەكێكە لەدیاردە جوانەكانی ئەم سەردەمەو وتی: سەردەمە، سەردەمی خزمەتەكانی دەسەڵاتی ناوەندی بەدابڕاوی لەدەسەڵاتەكانی مەدەنی تێپەڕیوە.
زیاتر بوونی ژمارەی رێكخراوە مەدەنی‌و ئێنجی ئۆكانیشی لەدوای راپەڕینەوە بەپۆزەتیڤ خوێندەوەو بەدەسەڵاتی مەدەنی ناویبردن و وتی: دەسەڵاتی مەدەنی؛ ئەو دەسەڵاتەیە كە لەدەرەوەی دەسەڵاتی رەسمی، كارەكانی رادەپەڕێنێ‌‌و رایگەیاند:
مەدەنیەت لەئازادی عەقڵ جیاناكرێتەوەو ئازادی عەقڵیش لەخەباتی مەدەنی دانابڕێ‌‌و لەو روانگەیەشەوە، ئەرك‌و لێپرسراوێتییەكانی هاووڵاتیبوونی رونكردەوەو وتی: هاووڵاتیبون گرێبەستە لەنێوان هاووڵاتی‌و دەسەڵاتدا، نەك لەنێوان پلە دواكەوتووەكانی كۆمەڵ‌و هاووڵاتیدا.
هاوكات، لەبەرامبەر راپەڕاندنی ئەركە مەدەنییەكانیدا كە بە گرنگ و پێویست خوێندییەوە، لێپرسراوی دەستەی كارگێڕی، تەئكیدیی كردەوە: هیچ دەسەڵاتێك ناتوانێ‌ رۆڵی رێكخراوەكان نادیدە بگرێت‌و  وتیشی: مادام دەمانەوێ‌ كۆمەڵ، لەكۆمەڵێكی دواكەوتوەوە، بۆ كۆمەڵێكی دیموكرات بگۆڕین، بۆ كۆمەڵێكی دادپەروەر، ئەوا ناتوانین بەبێ‌ مەدەنییەت، ئەركەكان رابپەڕێنین.
چونكە مەدەنییەت پاكردنەوەی هزر‌و پەیوەندیی‌و هەڵسوكەوتە كۆمەڵایەتییەكانەو هاووڵاتی ئامادە دەكات بۆ ئەوەی لەئەرك‌و لەمافەكانی تێبگات.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
