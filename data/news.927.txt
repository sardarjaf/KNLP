بڵاوكردنه‌وه‌ی‌ خشته‌ی‌ موچه‌و دابه‌شكردنی‌ موچه‌ی‌ مانگی‌ ئه‌یلولی‌ فه‌رمانبه‌ران دواده‌كه‌وێت، وه‌زاره‌تی‌ دارایی حكومه‌تی‌ هه‌رێمیش هۆكاره‌كه‌ی‌ ئاشكراده‌كات و سه‌رچاوه‌یه‌كیش له‌و وه‌زاره‌ته‌ چه‌ند زانیاریه‌كی‌ گرنگ ڕاده‌گه‌یه‌نێت، سه‌رچاوه‌یه‌كیش له‌وه‌زاره‌تی‌ پێشمه‌رگه‌ ئاشكرایده‌كات، "لیستی‌ موچه‌مان ڕه‌وانه‌ی‌ دارایی كردوه‌".
به‌گوێره‌ی‌ ئه‌و زانیاریانه‌ی‌ SNN له‌سه‌رچاوه‌یه‌كی‌ وه‌زاره‌تی‌ دارایی حكومه‌تی‌ هه‌رێم وه‌ریگرتوه‌، بڵاوكردنه‌وه‌ی‌ خشته‌یه‌كی‌ نوێی‌ موچه‌ بۆ مانگی‌ ئه‌یلول (مانگی‌ نۆ) دواده‌كه‌وێت بۆ كۆتایی ئه‌م هه‌فته‌یه‌.
سه‌باره‌ت به‌واده‌ی‌ بڵاوكردنه‌وه‌ی‌ خشته‌ی‌ نوێی‌ موچه‌ سه‌رچاوه‌كه‌ی‌ دارایی ئه‌وه‌ی‌ ڕونكرده‌وه‌، چاوه‌ڕوانده‌كرێت ڕۆژی‌ چوارشه‌ممه‌ یان پێنجشه‌ممه‌ی‌ ئه‌م هه‌فته‌یه‌ خشته‌كه‌ بڵاوبكرێته‌وه‌و هه‌روه‌كو پێشوش وه‌زاره‌تی‌ پێشمه‌رگه‌ یه‌كه‌م وه‌زاره‌ت ده‌بێت كه‌ موچه‌ی‌ پێده‌درێت.
له‌لایه‌كی‌ دیكه‌شه‌وه‌ سه‌رچاوه‌یه‌ك له‌وه‌زاره‌تی‌ پێشمه‌رگه‌ ئه‌وه‌ی‌ بۆ SNN ئاشكراكرد، ئه‌وان له‌هه‌فته‌ی‌ ڕابردوه‌وه‌ لیستی‌ موچه‌یان ڕه‌وانه‌ی‌ وه‌زاره‌تی‌ دارایی كردوه‌و له‌چاوه‌ڕوانی‌ وه‌رگرتنی‌ موچه‌كانیاندان.
