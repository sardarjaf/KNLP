 راپۆرتە رۆژنامەوانییەكانی ئیسپانیا ئاشكرایانكرد: كێشە لەنێوان كریستیانۆ رۆناڵدۆ و سێرجیۆ رامۆسی یاریزانانی ریاڵ مەدرید دروست بووە و هەرەشەی بۆ هاوسەنگی یانەكە دروستكردووە، رامۆس ئامادە نەبوو وەڵامی ئەو پرسیارە بداتەوە لەبارەی داهاتوی رۆناڵدۆ و بەرۆژنامەنووسانی وت ئەو پرسیارە لەخۆی بكەن، رۆژنامەی ماركا ئاماژەی بەوەكردووە: پەیوەندی نێوان كاپتنی یانەی شاهانە و رۆناڵدۆی هاورێی ئاڵوزی تێكەوتووە بەتایبەت دوای یاریەكەیان لەبەرامبەر تۆتنهام لەچامپیۆنس لیگ كە یانەكەیان بە گۆڵێك بەرامبەر بە 3 گۆڵ روبەروی شكست بۆوە، رۆژنامەكە روونیكردەوە: لەژوری خۆگۆرینی یاریزانان روداوی نەخوازراو رویداوە لەبارەی هاورێیەتی نێوان رۆناڵدۆ و رامۆس و رۆناڵدۆ نیگەرانە بە دەسەڵاتەكانی رامۆس، رۆناڵدۆ لەدوای شكستەیان لەبەرامبەر تۆتنهام باسی لەوەكرد: ئەنجامەكان بەهۆی رۆیشتنی مۆراتا و رۆدریگیز و پیپی و كوێنتراو بەرەو خراپی رۆیشتووە، بەڵام رامۆس دژی ئەو بۆچوونەیە و پشتیوانی لە سیاسەتی یانەكە دەكات بەپشت بەستن بەیاریزانی لاو و ئاماژەی بە بردنەوەكەیاندا لە جامی سوپەری ئیسپانی لەبەرامبەر بەرشەلۆنە كە بەبێ ئەو یاریزانانەی رۆناڵدۆ باسیان دەكات سەركەوتوتنیان تۆماركرد.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
