یانەی رۆمای ئیتاڵی لە سایتی فەرمیی خۆیەوە بڵاوی كردەوە، كە بۆندی فرانچیسكۆ تۆتییان تا یۆنیۆی 2017 نوێ كردووەتەوە.
دوای كۆتاییهاتنی ئەو ساڵەی بۆندەكەیشی، تۆتتی دەكرێتە بەڕێوەبەری وەرزشیی یانەكە بۆ ماوەی شەش ساڵ، ئەوەیش یەكەم هەنگاوی رێزگرتن لەو خزمەتە زۆرەی تۆتتی دەبێت، كە 24 ساڵە یاریی بۆ گورگەكان دەكات.
لاگازێتتا دێللۆ سپۆرت بڵاوی كردووەتەوە، كە مووچەی ساڵێكی تۆتتی 1.2 ملیۆن یۆرۆ دەبێت، ئەو هەنگاوەی رۆما، هەموو ئەو پێشهاتانەی لە دوا دا، كە بە بۆنەی بوونی كێشە لە نێوان تۆتی و سپالیتی راهێنەرەوە، وا باس دەكرا رۆما جێ دەهێڵێت.
