ئەندامێكی ئەنجومەنی شارەوانی خورماتوو ئاشكرای دەكات كە لە لایەن وەزارەتی ناوخۆی عێراقەوە 300 پۆلیسی كورد بۆ شارۆچكەكە دادەمەزرێت.
سەردار ئەحمەد ئەندامی ئەنجومەنی شارەوانی قەزای خورماتوو هەواڵەكەی پشت راستكردەوەو بە (ڕێگای كوردستان)ی ڕاگەیاند:- یەكێك لەو خاڵانەی كە لە كاتی ڕێككەوتنامەكەی نێوان لایەنی كوردی وحەشدی لە خورماتوو روزامەندی لە سەردرا دامەزراندنی 300 پۆلیسی كوردە بۆ خورماتوو ولە ئێستاشدا بڕیارەكە لە لایەن وەزارەتی ناوخۆ وە ڕەزامەندی لە سەرداوەو لە بارەگای قایممقامیەتی خورماتووش دەست بە ناوتۆماركردنی ئەو كەسانە دەكرێت كە ئارەزومەندن ببینە پۆلیس.
گوتیشی:- ئەو دامەزراندنەی كورد بۆ ئەوەیە كە یەكسانی لە ریزەكانی پۆلیسی خورماتوودا بكرێت چونكە پشكی كورد لە ریزەكانی پۆلیس زۆر كەمە ولەوەشدا كورد بێبەش ومەغدور كراوە.
