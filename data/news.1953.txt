هەرچەندە بڕیاربوو پڕۆژەی سایدی دووەمی نۆكەندی سویس ماوەی سێ ساڵ بخایەنێت، بەڵام كۆمپانیاكانی جێبەجێكارو حكومەتی میسر توانیان لەماوەی یەك ساڵدا پڕۆژەكە بەگوژمەی هەشت ملیارد دۆلار بەئەنجام بگەیەنن.
جێی ئاماژەیە درێژیی پرۆژەكە سی و پێنج كیلۆمەترە و پانییەكەی زیاتر لە سێسەد مەترە و قوڵییەكەی نزیكەی سی مەترە، لەگەڵ دروستكردنی لێواری كۆنكرێتی و چەندین پرۆژەی دیكە لەجەزرەی نێوان هەردوو راڕەوی نۆكەندەكەوە.
لە هەمووشی گرنگتر پڕۆژە نوێیەكە، داهاتی نۆكەندەكە لە پێنج پۆینت سێ ملیار دۆلارەوە بۆ سیانزە پۆینت دوو ملیار دۆلار بەرزدەكاتەوەء بە دەسكەوتێكی گرنگی حكومەتی قاهیرە دادەنرێت.
