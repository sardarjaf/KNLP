ئەمساڵیش بۆ 36 هەمین جار ( نمایشکردنی پەرتوکی ئەنارکیستی) لە لەندەن ڕۆژی شەمە ، ڕیکەوتی 28/10/2017 ، بەرپادەکرێتەوە.
لەوانەیە ئەوە بپرسیت ” چ پێویست دەکات پەرتووکی زیاتر بکڕین، لە کاتێکدا کە دونیا لەم پشێوییەدایە، کۆمۆنێتییەکانمان لەژێر هەڕەشەدایە؟ بۆچی هەر دەبێت تووڕەتر بین، بەڵکو دەبیت، جەنگاوەر و تێکۆشەر بین، دەبێت ئامادەی جەنگ دژ بە سیستەمەکە بین، نەك خوێندنەوەی هەندێك پەرتووك؟”
پەرتووکەکان تەنها ئامرازێکی گوێزەرەوەن ، ئەو بیرۆکانەی کە گرنگن ، لەنێو خۆیان هەڵدەگرن، لەنێو ئەم نمایشکردنە سەدان کەس دەبینیت قسەدەکەن ، لێدوان و مشتومڕ دەکەن، هەر ئاوا لەسەر بیرۆکەی ئەنارکیستی و ڕامیارییەکانی ململانێی تێکۆشانی چینایەتی، پێداگرییدەکەن و بەڵگە دەهێننەوە.
سەبارەت بەوەی کە دەتوانین ئەنجامیبدەین ، لێدوان دەکەین، بۆ ئەوەی بەرنامەکەی دەوڵەت و چینی فرماندەران لەنێو هەموو ڕۆژێکی ژیانی خۆمان، لە سەرتاسەری دونیا ، هەڵوەشێنینەوە.
لەنێو دونیایەك، کە لەوێدا ملیاردەر سەرۆکە و خۆی دژ بە دامەزراوەکان، دەزگەکان، ئەژمار دەکات، هاوکاتیش ڕاستڕەوەکان ترسی نامسۆگەریی ژیان دەقۆزنەوە، چەپیش بە ئێمە دەڵێت: ئەگەر ئێمە تەنیا دەنگ بە سەرکردە شێوە نوێیەکان بدەین، ئیدی کارمان مەیسەرە….
لەو کاتەدا ئێمە دەبێت دوور لە سنوربەندیی بیرۆکە ساختەکان و فێڵکردن ، تەماشای ململانێیە ڕاستەقینەکان بکەین کە هەر ئێستا هەن و دەگوزەرێن.
هەر ئاوا کە لە ڕابوردووشدا گوزەراون.
ڕامیاریی ئەنارکیستەکان سەبارەت بە ململانێ، یان تێکۆشانی چینایەتی زیاتر [لە] هەموو کاتێکی دیکە گرنگترن.
ئەوانەی لەو چەند ڕستەی سەرەوەدا وترا ئەوانەن کە لە ڕۆژی (نمایشکردنی پەرتوکی ئەنارکیستی) لە تەك مشتومڕ و لێدوان و بەڵگەهێنانەوە و ئەزموونە کردەییەکان و بیرۆکە تازەکان پێشکەشدەکرێن، هیوادارین سوودبەخش بن.
*خوێنەری بەڕیز ئەو ڕۆژە زیاتر لە 60 کۆڕ و سمینیار و وۆرکشؤۆپ ئەنجامدەدرێن ، هەڵبەتە بێجگە لە نمایشکردنی فلیم لەبارەی پارێزگاریکردن و بەرەنگاربوونەوە .
دوو لەو کۆبونەوانە لەبارەی ‘باکور’ و ‘ڕۆژاوای’ کوردستانن.
یەکەم لەبارەی فێمنیزم و فێمەنیستی کورد، لە لایەن چالاك و نوسەر و ئەکادیمیست ( دیلار دێریك) پێشکەشدەکرێت .
ئەوی دیکە لەسەر (ڕۆژاوا) دەبێت کە لە لایەن دوو هاوڕێی ئینگلیزی-زمان پێشکەشدەکرێت، کە بە خۆیان 6 مانگ لە ( ڕۆژاوا ) بوون و ژیاون.
