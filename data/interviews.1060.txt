راگەیاندنی مەكتەبی سیاسی ی.ن.ك لەپەیامێكدا بۆ جەژنی كرێكاران تەئكید لەپێویستی باشكردنی بارو گوزەرانی ئەو چینە بەش مەینەتیەیی هەرێم دەكاتەوە.
لەپەیامەكەی راگەیاندنی مەكتەبی سیاسی ی.ن.ك هاتووە: كرێكارانی كوردستان، لەگەڵ كرێكارانی رۆژهەڵاتی ناوەراست و جیهان، ئەمساڵیش، جەژنی چینایەتی دەگێڕن.
جەژنێك، هێشتا بەداخەوە، ئاسۆیەكی گەش، لەكۆتایی پێ هێنانی چەوساندنەوەی چینایەتی، نەك لەئارادا نیە، بەڵكو ستەمكاری چینایەتی و پێشێلكاری مافی مرۆڤ، بەگشتی لەجیهاندا بەردەوامە، دەشڵێت: یەكێتیی نیشتیمانیی كوردستان لەكاتێكدا، جەژنی كرێكارانی جیهان پیرۆز دەكات، لەهەمان كاتدا، وەكو حزبێكی سۆسیال- دیموكرات، لەراپەراندنی ئەركە چینایەتییەكاندا، هەروەكو لەپرۆگرامی پەسەندكراوی سێیەمین كۆنگرەماندا هاتووە، دوور لەتوندڕەوی و خاوڕەوی، پابەندین بەداكۆكیكردن لەمافە پیشەیی و چینایەتی و دیموكراسییەكانی كرێكارانی بیرو بازوو.
هەروەك لەبەشێكی تری پەیامەكەی راگەیاندنی مەكتەبی سیاسی یەكێتیدا ئاماژە بەوەدراوە: یەكێتی، لەكاتێكدا جەژنتان لەگەڵدا دەگێڕێ، لەهەمان كاتدا دەزانین، قەیرانی دارایی و پاشەكەوتی مووچە، زیاتر كرێكاران ئازار دەدات، بێگومان یەكێتی-یش لەناو ئەم حكومەتەدایە و بەرپرسیاری چارەسەركردنی قەیرانەكەش، هاوشانی ئەركەكانی ترمان، بەئەركی قۆناغەكەی دەزانین، دڵنیابن، لەناو حكومەت و بازاڕدا، سیاسەتی دووفاقیمان نیە و نابێ، بۆیە بەپێی بەرنامەیەكی نوێ، یەكێتی سورە لەسەر ئەوەی، سستەمی نوێی حوكمڕانی و، دژایەتی گەندەڵی و، چاودێریی بازاڕ و، نەهێشتنی مشەخۆری، بكرێتە بنەمای سیستەمی دیموكراسی كوردستان.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
