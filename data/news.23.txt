بەڕێوەبەرایەتی پەرورەدەی هەولێر لە لاپەڕەی تایبەتی خۆی لە فەیسبوک ڕوونکردنەوەیەکی ئاڕاستەی بەڕێوەبەران و مامۆستایان کردووە سەبارەت بە دابەشکردنی مووچەی ناوەوەی شار و ڕایگەیاندووە "ڕۆژی دابەشکردنی مووچەی ناو شار هاوکاتە لەگەڵ ئەنجامدانی ئەزموونە کۆتاییەکان کە ئەویش ڕۆژی پێنجشەممەیە."
ئاماژەی بەوەش کردووە، بانکەکان دەمێننەوە لە دوای نیوەڕۆی ئەو ڕۆژەدا و دوای تەواوبوونی تاقیکردنەوەکان ئینجا دەست دەکرێت بە دابەشکردنی مووچە تەنها بۆ پاراستنی هێمنی هۆڵەکان.
هەفتەی ڕابردوو، وەزارەتی دارایی و ئابووری حکومەتی هەرێم خشتەیەکی نوێی دابەشکردنی موچەی ڕاگەیاند و بەپێی ڕاگەیەندراوەکەش ڕۆژانی چوارشەممە و پێنجشەممە ١ و ٢ی حوزەیران موچەی وەزارەتی پەروەردە دابەش دەکرێت.
