ھەریەک لەپۆستەکانی (بریکاری وەزارەتی ناوخۆ، سوپاسالاری عیراق، فەرماندەی فیرقەی ٣و ٤)و چەندین پۆستی تر کە پشکی کوردن، بەڵام بەدەستی کوردەوە نین، تائێستاش نوێنەرانی کورد بەفەرمی داوای وەرگرتنەوەی ئەو پۆستانەیان نەکردوە، ھاوکات لەبنەڕەتدا لەناو حکومەتی عیراق ٧١٢ پۆستی بریکاری وەزیرو زیاتر لەچوار ھەزار پۆستی بەڕێوەبەری گشتی ھەیە.
ئەحمەد حاجی ڕەشید ئەوەی نەشاردەوە، کە لەکۆبونەوەی پێنج فراکسیۆنەکەدا بڕیاریاندابوو، سەرجەم خاڵە گرنگەکان و پۆست و ئیستیحقاقەکانی کورد باسبکەن.
لەبارەی نەبونی مەرجی کوردیش بۆ گەڕانەوە بۆ بەغدا، سەرۆکی فراکسیۆنی کۆمەڵی ئیسلامی ئەوەشی وت:"بڕوامان بەوە ھەبوو کە عەبادی ناچێتە ژێر ھیچ مەرجێکەوە، ھەر لەو باوەڕەشەوە بەشداریمان لەکۆبونەوەکان نەکرد".
