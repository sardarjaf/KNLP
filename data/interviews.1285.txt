لەو دیدارەدا دكتۆر فوئاد مەعسوم سەرۆك كۆماری عیراق  و كۆسرەت رەسوڵ عەلی جێگری یەكەمی سكرتێری گشتیی (ی.ن.ك) دوایین گۆڕانكاریی و پێشهاتە سیاسیی و ئەمنییەكان لە هەردو ئاستی وڵات و ناوچەكە، بە تایبەتیی ئامادەسازیی بۆ قۆناغی دوای لەناوبردنی یەكجارەكی داعش و پرۆسەی بنیاتنانانەوە تاووتوێكرد.
هەردولاش ستایشی سەركەوتنە مەزنەكانی  جەنگی دژی  تێرۆریان كرد كە بە قارەمانیەتیی و قوربانیدانی هەمو ریزەكانی هێزە چەكدارەكان لە سوپا و پۆلیسی فیدراڵیی و پێشمەرگە و حەشدی شەعبی و رۆڵەكانی عەشاییر و خۆبەخشەكان تۆمار كراوە.
لەتەوەرەیەكی تردا گفتوگۆكرا لە بارەی پەیوەندییەكانی نێوان هەردوو حكومەتی فیدراڵیی و هەرێمی كوردستان و رێوشوێنەكانی چارەسەركردنی كێشە هەڵپەسێراوەكان بە رێگەی دیالۆگی بنیاتنەر و برایانە.
دوێنی ئێوارەش  سەرۆك كۆمار پێشوازیكرد لە مەلا بەختیار لێپرسراوی دەستەی كارگیڕیی مەكتەبی سیاسیی (ی.ن.ك) و لەو دیدارەدا چەندین بابەتی پەیوەست بە بارودۆخی ئەمڕۆی عێراق و ناوچەكە و ئامادەسازیی بۆ پێشهات و گۆڕانكارییەكان باسكرا.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
