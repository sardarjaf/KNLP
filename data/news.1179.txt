قەشەنگ عەبدوڵا ساڵانێکی زۆر لەنێو راگەیاندنی کوردیدا رەنگ و دەنگێکی زۆری ھەبوو، بەڵام ماوەیەکی زۆر لەچاوی میدیا دورکەوتەوە، ئەمەش بوە جێی سەرنجی ھەوادارانی و چەندین قسەی بەدوای خۆیدا ھێنا.
ئێستا لەوڵاتی بەریتانیا دەژی و خێزانی پێک ھێناوە و بەسەردانێک ھاتۆتەوە کوردستان.
خانمە بێژەرو پێشکەشکارو ئەکتەری نێو راگەیاندنی کوردی، قەشەنگ عەبدوڵا لەدیدارێکی تایبەتدا لەگەڵ (SNN) نھێنی دوورکەوتنەوە و چەندین لایەنی ژیانی تایبەتی خۆی ئاشکرادەکات و وەڵامی روون بۆ ھەموو پروپاگەندەکان دەداتەوە.
قەشەنگ عەبدوڵا: سەرەتا لەرادیۆی دەنگی مەڵبەندەوە دەستم بەکاری راگەیاندن کرد، پاشان چوومە تەلەفزیۆنی گەلی کوردستان کەناڵی ھەولێر، دواتر ھاتمە کەناڵی سلێمانی، وەپاشان کەناڵی کوردسات، حەزی خۆم وایکرد بێمە نێو بواری راگەیاندن و دەرکەوم.
SNN: کەدەڵێن قەشەنگ ھەموان چاو لەرێ دەبن و بۆت دەگەرێن، بۆچی قەشەنگ دوای ئەو دەرکەوتنانە لەچاوی میدیا دورکەوتەوە؟
قەشەنگ عەبدوڵا: وەک ھەر کوردێکی دیکە، حەزم کرد لەوڵاتێکی ئەوروپی  درێژە بەژیانی خۆم بدەم، تائێستاش بیرم لەوە نەکردۆتەوە بەیەکجاری بگەرێمەوە بۆ کوردستان.
قەشەنگ عەبدوڵا: لەوکاتەی ئیشم تێداکردووە، بۆ ئەوسەردەمە ئیشەکانم جوان بوون و جێی سەرنجی خەڵکی بوون، بۆ ئەو سەردەمە کاری باش بوون، بەڵام ئەگەر ئێستا کاری دیکە بکەم زۆر باشتر دەیکەم، چونکە بەپێی ئەزمون کارەکان دەگۆرێن.
SNN: راگەیاندنی ئێستا (کەناڵ و وێبسایت ورادیۆی زۆر) ھەن ئایا ھیچ دەرفەتێکت نەدراوەتێ بۆ سەرلەنوێ کارکردنەوە لەبوارەکەدا، لەکوردستان بێت یان دەرەوەی وڵات؟
قەشەنگ عەبدوڵا: دەرفەتی کارم زۆر ھاتۆتە پێش، ھەم لەبواری راگەیاندن ھەم لەبواری ئەکتەری لەفیلم و دراما، بەڵام کار ناکەمەوە راستە کەناڵمان زۆرە بەڵام ھەریەکەیان باس لەسەربەخۆبوونی خۆی دەکات بەڵام ئەوە راست نیە، من شەڕی سیاسەت ناکەم من دەمەوێ ئیشێک بێت بۆ خەڵک بێت، من تائێستا بڕواناکەم بگەرێمەوە بۆ کاری بێژەریی.
قەشەنگ عەبدوڵا: ھیچ نەشتەرگەرییەکی جوانکاریم نەکردووە، بەڵام زۆر ئاساییە، کەسانێک نەشتەرگەری جوانکاری بکەن و گرنگی بەروخساری خۆیان بدەن، بەڵام تەنھا رووخسار گرنگ نیە بۆ مرۆڤەکان پێویستە لەپاڵ جوانکاری روخسار، جوانکاری بۆ ناخیشیان بکەن.
قەشەنگ عەبدوڵا: سەرەتای ساڵی ٢٠١٧ەوە، وەک ئەکتەر بەشداریم لەدوو کاری کورتە فیلمم کردەوە، لەگەل دوو گروپی جیاواز کەئێستا لەقۆناغی مۆنتاژدایە، بەڵام کاری تازەم لەبەردەستدا نیە لەئێستادا.
SNN: بابچینە نێو ژیانی تایبەتیتەوە، ھاوسەری قەشەنگ کێیە؟ منداڵتان ھەیە؟ ھاوسەرگیریتان بەخۆشەویستی بوو؟ لەکوردستان ھاوسەرگیریتان کرد یان ئەوروپا؟
قەشەنگ عەبدوڵا: ھاوسەرم کەسێکی رۆشنبیرە، ئەزانێت کێم و رۆژێک لەرۆژان قەشەنگ چی کردوەو قبوڵیەتی و لێم تێ دەگات، کچێکم ھەیە، تەمەنی حەوت ساڵە، ھاوسەرگیریمان بەرێکەوت بوو، لەئەوروپا یەکمان ناسی و پرۆسەی ھاوسەرگیریمان ئەنجامدا.
