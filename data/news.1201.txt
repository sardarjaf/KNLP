به‌رێوه‌به‌ری گشتی كه‌شناسی و بومه‌له‌رزه‌زانیی هه‌رێمی كوردستان رایگه‌یه‌نێت به‌پێی پێشبینییه‌كانیان مه‌ترسی دروست بوونی لافاو له‌چه‌ند ناوچه‌و پارێزگایه‌كی هه‌رێمی كوردستان ده‌كرێت.
فازیل ئیبراهیم به‌رێوه‌به‌ری گشتی كه‌شناسی و بومه‌له‌رزه‌زانیی هه‌رێمی كوردستان به‌SNNی‌ راگه‌یاند:له‌م هه‌فته‌یه‌دا شه‌پۆلێكی‌ باران بارین روو له‌هه‌رێم ده‌كات و پێشبینی باران بارینێكی چڕیش ده‌كرێت، بۆیه‌ مه‌ترسی كۆبونه‌وه‌ی ئاو دروست و بوونی لافاو له‌چه‌ند ناوچه‌و پارێزگایه‌ك ده‌كرێت و پێویسته‌ تیمه‌ تایبه‌ته‌كان ئاگاداربن.
وتیشی:له‌رۆژانی سێشه‌ممه‌و چوارشه‌ممه‌دا كه‌ده‌كاته‌(21-22 /11 /2017)پێشبینی باران بارینێكی زۆر له‌سنوره‌كانی‌(ئیداره‌ی گه‌رمیان، پارێزگای سلێمانی، پارێزگای هه‌ڵه‌بجه‌ و باكوری رۆژهه‌ڵاتی پارێزگای هه‌ولێر) ده‌كرێت، بۆیه‌ پێویسته‌ هاوڵاتیان و تیمه‌ تایبه‌ته‌كان ئاگاداربن.
