  ئه‌وه‌نده‌ به‌ توندی دایكرد ده‌رفه‌تی نه‌دا چه‌تره‌كه‌ی هه‌ڵدا..هه‌ڵخلیسكاو...پێكه‌نی، تومه‌ز ئه‌و به‌ یه‌كێكی دی ده‌چوو یا هه‌ر خۆی نه‌بوو.
ده‌یویست بچێته‌ جێی مانگ..ئاخر ناشێ، ئه‌و سوور بوو، سه‌ری هه‌ڵگرت، ون بوو.. ئیدی له‌و رۆژه‌وه‌ مانگیش به‌ تاقی ئاسمانه‌وه‌ یاخی بوو.
باخچه‌كه‌مان زوو ژاكا، تووڕه‌ بوو له‌و وه‌رزه‌، چۆله‌كه‌یه‌ك به‌ته‌نیا به‌ ئیشقه‌وه‌ ده‌یجریواند..دڵی پڕ بوو له‌ حه‌سره‌تا وه‌ك لایلایه‌كانی دایكم.
قاله‌ مه‌ڕه‌ شمشاڵه‌كه‌ی گرته‌وه‌ ده‌ست و چوار فووی پیاكرد، وه‌ك نه‌فخی سوور (عه‌شره‌ت هاواره‌) ئه‌مه‌ وڵاته‌ یا قه‌ره‌برووت.
