رۆژێک رێوییەک دەچێتە ماڵی ئەکتەرێکەوە .. چی هەیە لە ماڵەکەیدا پەرش و بڵاوی دەکاتەوە، بەڵام هیچ شتێکی ئەوتۆی نەدۆزییەوە، تەنها ( دەمامکێک ) جوان نەبێت، کە لە شێوەی ( سەری دێوێک ) دا بوو .. کە لە لایەن هونەرمەندێکی بەهرەمەندەوە دروست کرابوو .. رێوییەکە بە پێیەکانی پێشەوەی دەمامکەکەی هەڵگرتوو و، گوتی : 
" ئای کە سەرێکی جوانە !
بەڵام بە داخەوە، زیانێکی گەورەیە کە مێشکی تێدا نییە " 
  رۆژێکیان ( رووبارەکان ) کۆبوونەوە و، سکاڵایەکیان پێشکەش بە ( دەریا ) کرد .. رووبارەکان گلەییان لە دەریا کرد و، گوتیان : " ئاوە شیرینەکانمان کە دەشێن بۆ خواردنەوە، بەڵام بۆ کاتێک کە تێکەڵاوی تۆ دەبین، تۆ تامان دەگۆڕیت و، شوێرمان دەکەیت و، بە کەڵکی خواردەوە نایەین ؟! "
دەریا بەبێ دەنگی گوێی لە سكاڵاکەی رووبارەکان گرت .. دوایی وەڵامی دانەوە و پێیانی گوت : " چارەسەر ئاسانە، مەیەن و تێکەڵاوی من مەبن، ئەوسا ئاوەکانتان شۆر نابن "  
رۆژێکیان گوێدرێژێک کەوڵێکی شێری لەبەرکرد .. دەستی کرد بە ترساندنی هەموو ئاژەڵە کێوییەکان .. بەڵام کە گەیشتە رێوییەک، ویستی وەکو ئاژەڵەکانی تر ئەویش بیترسێنێت .. ڕێوییەکە پێی گوت : " بڕوام پێ بکە، گەر گوێم لە زەڕینت نەبوایە، منیش لێت دەترسام " 
(*) مەبەستی ئەم چیرۆکە ئەمەیە .. گەمژەکان لە کراسی کەسانی تردا خۆیان حەشاردەدەن .. بەڵام بە چەنەبازی خۆیان ئاشکرا دەکەن و دەناسرێنەوە.
"
ئیسۆپ : ٦٢٠ تا ٥٦٤ " ی پێش زایینی ژیاوە .. کە بە باوکی چیرۆکی ئەندێشەیی ناسراوە.
