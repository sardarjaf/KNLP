رۆیته‌رز بڵاویكردووه‌ته‌وه‌، ته‌قینه‌وه‌كه‌ له‌ نێو پاركێكی‌ گشتیدا بووە کە دەکەوێتە ناوه‌ڕاستی‌ شاری‌ ئه‌نقه‌ره‌ و ببه‌پێی‌ زانیارییه‌كان چه‌ند ئۆتۆمبێلێك سووتاون و لێكۆڵینه‌وه‌ له‌ رووداوه‌كه‌ ده‌ستپێكردووه‌.
ئاژانسی خه‌به‌ر تورك له‌ زاری‌ پارێزگاری‌ ئه‌نقه‌ره‌ بڵاویكردووه‌ته‌وه‌، به‌هۆی‌ ته‌قینه‌وه‌كه‌وه‌ 25 كه‌س كوژراون و 75 كه‌سی تریش برینداربوون.
ماڵپه‌ری‌ رادیكالی‌ یڵاویكردووه‌ته‌وه‌، ته‌قینه‌وه‌كه‌ له‌ ناوچه‌ی‌ (قیزل ئای‌) بووه‌ و حكومه‌تی‌ توركیا رێگه‌ به‌هاوڵاتیان و ده‌زگاكانی‌ توركیا نادات بچنه‌ شوێنی‌ ته‌قینه‌وه‌كه‌.
كه‌ناڵی‌ ئه‌لجه‌زیره‌ بڵاویكردووه‌ته‌وه‌، پۆلیسی‌ توركیا داوا له‌ هاوڵاتیان ده‌كات شوێنی‌ رووداوه‌كه‌ چۆڵبكه‌ن و ئه‌گه‌ری‌ ته‌قینه‌وه‌ی‌ دووه‌م له‌ ئارادا هه‌یه‌.
به‌رپرسێكی‌ باڵا له‌ پۆلیسی‌ توركیا رایگه‌یاندووه‌، "ته‌قینه‌وه‌كه‌ی‌ ئه‌نقه‌ره‌ له‌ ئه‌نجامی‌ ته‌قینه‌وه‌ی‌ ئۆتۆمبێلێكی‌ بۆمبڕێژكراو بووه‌ و كه‌ خۆكوژێكی‌ تێدابووه‌".
رۆژی‌ 11ی‌ ئازاری‌ 2016 باڵیۆزی‌ ئه‌مریكا له‌ ئه‌نقه‌ره‌ هاوڵاتیانی‌ خۆی‌ له‌ توركیا ئاگادار كردووه‌ته‌وه‌ كه‌ ئه‌گه‌ری‌ ته‌قینه‌وه‌ له‌ توركیا هه‌یه‌ و خۆیان له‌شوێنه‌ قه‌ره‌باڵغه‌كان دووربكه‌ونه‌وه‌.
له‌ماوه‌ی‌ پێنج مانگی‌ رابردوودا ئه‌مه‌ سێیه‌مین ته‌قینه‌وه‌یه‌ له‌ ئه‌نقه‌ره‌ی‌ پایته‌ختی‌ توركیا رووبدات، ته‌قینه‌وه‌ی یه‌كه‌م له‌ 10/10/2015 له‌ نزیك وێستگه‌ی‌ شه‌مه‌نده‌فه‌ری‌ ئه‌نقه‌ره‌ به‌هۆی‌ ته‌قینه‌وه‌یه‌كی‌ خۆكوژییه‌وه‌ كه‌ خۆپیشاندانێكی‌ هاوڵاتیانی‌ كوردی‌ كرده‌ ئامانج 103 كه‌س كوژران و ژماره‌یه‌كی‌ زۆریش برینداربوون، ته‌قینه‌وه‌ی‌ دووه‌م له‌ 17/2/2016 له‌ ته‌قینه‌وه‌یه‌كی‌ خۆكوژیدا 29كه‌س كوژران و 81ی‌ تریش برینداربوون.
