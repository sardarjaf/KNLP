- دوای ئەوەی یانەی هەولێر پێوەندی پێوە كردووم بۆ ئەوەی مەشقی گۆڵپارێزەكانی بدەمەوە، منیش لەگەڵیان گفتوگۆم كرد و رەزامەندیمان هەبوو لەسەر گرێبەستەكەم بۆیە جارێكی تر گەڕامەوە یانەكەی خۆم.
-من وەكو راهێنەری گۆڵپارێزەكان ئاستی یانەكەم لە ئێستادا كە قەیرانیشە، بەڵام لە دوو ساڵی رابردوو باشتری دەبینم وەكو ئاست، هاتنەوەی جەماوەر بۆ یاریگا و یانەكەشمان بە سوپاسەوە سەرجەم بەڵێنەكانی جێبەجێ كرد كە دابووی.
-بەڵێ، ئەگەر هەندێك یاریزانمان كەم ئەزموونیشن، بەڵام ئازایەتی وایكردووە زاڵ بێ بەسەر ئەزموونی هەتا رادەیەك، بۆیە ئومێدم هەیە بتوانین ئەنجاممان شایستە بێت.
-وەكو خول جیاوازی نییە، تەنیا جیاوازییەكان ئەوەیە پیشەگەر و یاریزانانی هەڵبژاردەی عێراق بەشدارن لە خولی عێراق، خولی كوردستانیش زۆر رێك و پێكە لە بڕیار و كات و ساتی بەڕێوەچوونی یارییەكان و یاریزانی زۆر باشی تێدایە و ئومێدێكی زۆرم بەم هەموو یاریزانانە هەیە لە سەرجەم یانەكان.
- ئامانجی خۆمانە بۆ پلەی یەكەم یاری بكەین، چونكە یاریزانان زۆر بە دڵسۆزی بۆ شارەكەیان یاری دەكەن، وەكو سەرەتاش دەمانەوێ یەكێك بین لە چوار تیپەكەی یەكەم بین.
- پاش ئەوەی من پێوەندیم بە یانەی هەولێركرد، كاپتن ئەكرەم هەڵبژاردەی عێراقی لە ئەستۆ بوو، وەك راهێنەری پیشەگەر دەبێت رێز لە گرێبەستەكەت بگرێت تاكو كۆتایی وەرز.
-هەتا ئەو كاتەی گرێبەستم لەگەڵ هەولێر بێت، هەموو هەوڵی خۆم دەخەمەگەڕ بۆ ئەوەی گۆڵپارێزان بە ئاستێكی باش پارێزگاری لە یانەكەیان بكەن، لە هەمان كاتدا دروستكردنی گۆڵپارێز بۆ شارەكە و یانەكە بە هاوكاریی هەموو لایەك دەكرێت.
-بایەخدانی یانەكان بە فێركەری باش و زانینی یاریزانان لە دەستوری تۆپی پێی لەلایەن یاریزانان و فێربوونی كارگێڕانی یانە كە هەر كەس كار لە بواری خۆی بكات، كارگێڕ كارگێریی بێت و راهێنەریش مەشق بداتەوە، بەڵام یاریزانیش گوێڕایەڵی مەشقكردن بێت.
-بەرنامەم ئەوەیە خۆم زیاتر پێش بخەم، چونكە وەرزش دەریایە، حەز دەكەم ئەم جارە مەشق لە وڵاتانی ئەوروپا بدەمەوە.
-زۆر سوپاسی گۆڤاری گوڵان دەكەم بۆ بەسەركردنەوەی وەرزشكارانی شارەكانی كوردستان، جێگەتان دیارە لە خزمەتە بەردەوامەكانی وەرزش لە كوردستان.
