لەیاریەكی تری كۆمەڵەی حەوتەم یانەی لایپزیگی ئەڵمانی ماڵئاوایی لەخولی یانە پاڵەوانەكانی ئەوروپا كرد دوای ئەوەی لەنێو یاریگای رید بۆڵ ئەرینا بە گۆڵێك بەرامبەر بە 2 گۆڵ لەبەرامبەر یانەی بێشكتاشی توركی روبەروی شكست بۆوە، ئەلڤارۆ نیگریدۆی ئیسپانی لەدەقیقەی 10 و بەلێدانی سزا بەربەستی یەكسان بوونی شكاند و گۆڵی یەكەم و پێشكەوتنی بێشكتاشی تۆماركرد، و گێمی یەكەم هەر بەو گۆڵە تەواو بوو، لەگێمی دووەم و لەدەقیقەی 87 كێشەكانی یانە ئەڵمانیەكە زیادی كرد دوای ئەوەی ناوبژیوان بەكارتی سور ستیڤان ئیل سانكری كردە دەرەوە، بەڵام سەرەڕای ئەوەش لەدەقیقەی 87 نابی كیتا گۆڵێكی تۆماركرد و ئەنجامەكەی بۆ لایپزگ یەكسانكردەوە، ئەو یەكسان بوونە زۆری نەخایاند و لەدوا ساتەكانی یاریەكەدا ئەندرسۆن تالیسكا گۆڵی دووەمی یانە توركیەكەی تۆماركرد و بردنەوە و 3 خاڵی یاریەكەی بەیانەكەی بەخشی، بەو ئەنجامەش بێشكتاش لەپلەی یەكەمی كۆمەڵەی حەوتەم خاڵەكانی كردە 14 خاڵ، بەڵام لایپزیگ بە 7 خاڵ لەپلەی سێیەم مایەوە و كاروانەكەی لەخولی ئەوروپی درێژە پێ دەدات.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
