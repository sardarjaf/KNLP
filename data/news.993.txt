گرووپێك لە ماركسیەكانی ئەڵمانیا بەمەبەستی یارمەتیدانی كوردانی رۆژئاوای كوردستان، ئەركی دروستكردنی ناوەندێكی تەندروستی گەورەیان بە ئەستۆ گرتووە و بڕیارە بەڕێوەبردنی ناوەندەكە لە پاش دروستكردنی، بە كوردەكانی شارەكە بسپێردرێت.
ئاژانی دڤیچەوێلەی ئەڵمانی رایگەیاند، گرووپی هاوئاهەنگی نێودەوڵەتی نێوان حزب و رێكخراوە شۆڕشگێڕەكان، كە لقێكی حزبی ماركسیست ـ لنینیستی ئەڵمانیایە، پرۆژەیەكی بۆ دروستكردنی ناوەندێكی تەندروستی گەورە لە شاری كۆبانێ ئامادە كردووە، كە بڕیارە تا مانگی ئۆكتۆبەری داهاتوو بەژێربینای حەوتسەد مەتری چوارگۆشە دروست بكرێت.
ئاژانسەكە لە زمانی بەرپرسانی گرووپە ماركسیستیەكەوە بڵاویكردەوە، كە پرۆژەكە بودجەیەكی بە بڕی شەشسەد هەزار یۆرۆ پێویستەء تائێستاش توانیویانە بە بەهای سەدء سی هەزار یۆرۆ كەلءپەلی پێویستی بۆ ئامادە بكەن لە گەڵ زیاتر لە (110)هەزار یۆرۆیش یارمەتی نەختینەیان كۆكردووەتەوە.
كانتۆنی كۆبانێ كە لەئێستادا شارەكە بەڕێوە دەبات وێڕای پێشوازیكردن لە هەڵوێستی ماركسیستەكانی ئەڵمانیا ئامادەیی خۆی بۆ هاوكاری پێویست لە جێبەجێ كردنی پرۆژەكەدا راگەیاندء بڕیارە ناوەندەكە پاش كۆتاییهاتنیشی لەلایەن ئەوانەوە بەڕێوە ببرێت.
بەشێك لە ماركسیستەكان لە ئێستادا لە رۆژئاوای كوردستانن و بیر لە چۆنیەتی گواستنەوەی كەلء پەلەكان بۆ كۆبانێ دەكەنەوەء تەنها بەربەستیشیان حكومەتی ئەنقەرەیە كە بەردەوام رێگای گەیاندنی یارمەتیەكانیان بۆ شارەكە و ناوچەكانی دیكەی رۆژئاوای كوردستان داخستووە.
