دوای مانگ و نیوێک لەئەنجامنەدانی کۆبوونەوە، کۆتایی ئەم ھەفتەیە لیژنەی باڵای ڕووبەڕوبوونەوەی قەیرانەکان لەئەنجومەنی وەزیرانی ھەرێم کۆدەبێتەوەو بەگوێرەی زانیارییەکانیش، لەو کۆبونەوەیەدا تاوتوێی داھاتی نەوت و شێوازی دابەشکردنی موچەی مانگی ئایاری فەرمانبەران دەکرێت.
بەگوێرەی ئەو زانیاریانەی دەست SNN کەوتوون، ڕۆژی پێنجشەممە ٩ی حوزەیران ، لیژنەی باڵای ڕووبەڕوبوونەوەی قەیرانەکان لەئەنجومەنی وەزیران، کۆدەبێتەوەو ئامانجی سەرەکیش لە کۆبوونەوەکە، تاوتوێکردنی بڕی داھاتی ھەناردەی نەوت لەمانگی ئایارو ئامادەکاریی حکومەتە بۆ شێوازی دابەشکردنی موچەی فەرمانبەران.
ھەر بەگوێرەی زانیارییەکان، لە کۆبوونەوەکەدا دوای تاوتوێکردنی داھاتەکان، بڕیار لەسەر شێوازی دابەشکردنی موچەی مانگی ئایاری فەرمانبەران دەدرێت.
