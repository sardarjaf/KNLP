لەگەڕەكی عەسكەری شاری خورماتوو بۆمبێكی چێنراو تەقییەوەو بەو هۆیەشەوە هەشت قوربانی لێكەوتەوە.
لەمبارەیەوە سەرچاوەیەك لەپۆلیسی شارۆچكەی خورماتوو هەواڵەكەی پشتڕاستكردەوەو بەماڵپەڕی رێگای كوردستانی راگەیاند: ئێوارەی رۆژی هەینی 26/6/2015 لەگەڕەكی عەسكەری شاری خورماتوو بۆمبێكی چێنراو تەقییەوەو بەو هۆیەشەوە سێ هاووڵاتی كوژران وپێنج هاووڵاتی دیكەش برینداربوون، كە سەرجەمیان سوننە مەزهەبن.
ئەو سەرچاوەیە راشیگەیاند: دوای تەقینەوەكەش هێزە تەناهییەكانی خورماتوو و تیمەكانی فریاگوزاری گەیشتنە شوێنی رووداوەكەو تەرمی كوژراوەكانیان بۆپزیشكی دادوەری و بریندارەكانیشیان بۆ نەخۆشخانە گواستەوە.
