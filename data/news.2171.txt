بەڕێوەبەری پۆلیسی خانەقین ئاشكرایدەكات كەدوێنێ‌ بۆمبێكی چێنراو بەهێزەكانی پۆلیسی نەفتخانەدا تەقییەوەو بەو هۆیەشەوە دوو پۆلیس بوونە قوربانی.
عەقید هیشام خانەقینی بەڕێوەبەری پۆلیسی خانەقین بەڕێگای كوردستانی راگەیاند: بۆمبێكی چێنراو لەژێر تاوەرێكی كارەبا لەنێوان نەفتخانەو خانەقین تەقییەوەو بەو هۆیەشەوە پۆلیسێكی عەرەبی دانیشتووی كەركوك كوژراو پۆلیسێكی دیكەش برینداربوو.
گوتیشی: دوای ئەو رووداوە هێزە ئەمنییەكانی نەفتخانە گەیشتنە شوێنی رووداوەكەو تەرمی كوژراوەكەیان بۆپزیشكی دادوەری وبریندارەكەیان بۆ نەخۆشخانە گواستەوە، بەمەبەستی چارەسەركردن ولێكۆڵینەوەش لەو بارەیەوە دەستیپێكردووە.
