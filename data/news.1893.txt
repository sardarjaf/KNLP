وته‌بێژی‌ پۆلیسی‌ سلێمانی‌ رایده‌گه‌یه‌نێت، شه‌وی‌ رابردوو له‌ گه‌ڕه‌كێكی‌ شاری‌ سلێمانی‌ پیاوێك چوار فیشه‌كی‌ ناوه‌ به‌ ژنه‌كه‌ی‌ خۆیه‌وه‌ دوای گەیاندنی بۆ نەخۆشخانە گیانی‌ له‌ده‌ستداوه‌ ‌و كچه‌كه‌شی‌ بریندار كردووه‌.
وتیشی‌: "ئه‌و ژنه‌ی‌ پیاوه‌كه‌ی‌ ته‌قه‌ی‌ لێكردووه‌، ژنی‌ دووه‌می‌ پیاوه‌كه‌یه‌ ‌و له‌به‌ر ده‌رگای‌ ماڵه‌وه‌ بوون كاتێك مێرده‌كه‌ی‌ رۆشتوه‌ته‌وه‌ ‌و ژنه‌كه‌یی‌ ‌و كچه‌كه‌ی‌ بینیووه‌ راسته‌وخۆ به‌ ده‌مانچه‌ ته‌قه‌ی‌ لێكردوون".
ئاماژه‌ی‌ به‌وه‌شدا: "چوار فیشه‌ك به‌ر ژنه‌كه‌ی‌ كه‌وتووه‌ ‌و دوای‌ گه‌یاندنی‌ بۆ نه‌خۆشخانه‌ گیانی‌ له‌ده‌ستداوه‌ ‌و فیشه‌كێكیش به‌ر كچی‌ ژنه‌كه‌ كه‌وتووه‌ كه‌ له‌ مێردی‌ پێشووی‌ ژنه‌كه‌یه‌ ‌و بریندار بووه‌".
وته‌بێژی‌ پۆلیسی‌ سلێمانی‌ باسی‌ له‌وه‌شكرد: "ژنه‌كه‌ ناوی‌ "ز.
م"ه‌ ‌و ته‌مه‌نی‌ 53 ساڵه‌ ‌و كچه‌كه‌شی‌ ناوی‌ "كانی‌"ه‌ ‌و مێرده‌كه‌شی‌ كه‌ ته‌قه‌ی‌ لێكردووه‌ ناوی‌ "ع.
ش"ه‌".
ئه‌وه‌شی‌ خسته‌ڕوو: "دوای‌ شه‌وی‌ رابردوو بنكه‌ی‌ پۆلیسی‌ سه‌رچنار نه‌یانتوانی‌ تۆمه‌تباره‌كه‌ ده‌ستگیربكه‌ن، به‌یانی‌ ئه‌مڕۆ چوارشه‌ممه‌ توانیان ده‌ستگیری‌ بكه‌ن".
سه‌ركه‌وت ئه‌حمه‌د هێمای‌ بۆ ئه‌وه‌ش كرد، كه‌ تۆمه‌تباره‌كه‌ دوای‌ ده‌ستگیركردنی‌ دانی‌ به‌ تاوانه‌كه‌یدا ناوه‌ ‌و ئاماژه‌ی‌ به‌وه‌دا كه‌ كێشه‌ی‌ له‌گه‌ڵ‌ ژنه‌كه‌ی‌ هه‌بووه‌، بۆیه‌ ته‌قه‌ی‌ لێكردووه‌.
