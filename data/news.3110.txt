ماڵپەڕی بی بی سی لەزاری دانیێڵ مانزۆ مایگار، كە كۆمیسیارێكی كشتوكاڵی ئەو ناوچەیەیە بڵاویكردەوە، بەهۆی ئەسپێیەكەوە كە لەگەڵای تەماتە دەدات‌و ناوی توتا ئەبسۆلوتایە، لەسەدا 80ی كێڵگەكانی تەماتەی ناوچەكەی لەناچووە.
وتیشی، مانگی رابردوو 200 كێڵگەی تەماتە پێكەوە،‌ لانیكەم زیانی پێنج ملیۆن و 100 هەزار دۆلاریان بەركەوتووە.
بەهۆی ئەو بەڵایەوە،‌ نرخی سەبەتەیەك تەماتە لەو ناوچەیە كە سێ مانگ لەمەوبەر دۆلارێك و 20 سەنت بووە، ئەمڕۆ گەیشتووەتە سەروو 40 دۆلار.
محەمەد كەبیر محەمەد، پەیامنێری بی بی سی لەنایجیریا دەڵێت، بەرپرسان حاڵەتی نائاسایی رادەگەیەنن، وەك ئاماژەیەك بۆ ئەوەی كە كاری بەرچاو دەكەن بۆ مامەڵەكردن لەگەڵ ئەو كێشەیەدا.
لەو حاڵەتەدا، ویلایەتەكە بەرپرسانی كشتوكاڵی دەنێرێت بۆ كینیا، بەمەبەستی ئەنجامدانی كۆبونەوە لەگەڵ پسپۆڕانی ئەو وڵاتە بۆ فێربونی چۆنیەتی مامەڵەكردن لەگەڵ ئەو روداوەدا.
تەماتە، سەرەكیترین خواردەمەنی ناو ژەمەخۆراكی خەڵكی نایجیریایەو لەئێستادا بەرزبونەوەی نرخەكەی یەكێكە لەگەرموگوڕترین قسەوباسەكانی خەڵكی ئەو وڵاتە لەسەر ماڵپەڕی كۆمەڵایەتیی تویتەر.
