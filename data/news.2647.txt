وەستا رەسوڵ فەرماندەی میحوەری 4 ی باشووری كەركوكی هێزەكانی پێشمەرگەی كوردستان سەبارەت بەو رووداوانەی چەند رۆژی پێشووی سنووری كەركوك و ئەو تۆمەتانەی بڵاوكرانەوە كۆنگرەیەكی رۆژنامەوانی رێكخست و راستییەكانی بۆ رای گشتی بڵاوكردەوە و رایگەیاند: ئەو پڕوپاگەندانەی كە دەڵێن گوایە چەند هێلیكۆپتەرێك بینراون لە سنوری هێزەكانی پێشمەرگەوە بەرەو گوندی (سەعدیە) بەڕێكەوتوون و هاوكاریان گەیاندۆتە تیرۆرستانی داعش دوورە لە راستییەوە, وتیشی: ئێمە ووردەكاری تەواومان بۆ ئەو وێنەو گرتە ڤیدیۆیە كردووە، وێنەكە كۆنە و ماوەیەك لەمەوپێش لەنێوان ئێمەو حەشدی شەعبیدا گیراوە، وە پەیوەندشیمان بەهێزی ئاسمانی سوپای عیراقەوە كردووە، پێیان راگەیاندووین: گرتە ڤیدیۆكە مێژووەكەی بۆ چەند مانگێگ لەمەوبەر  دەگەڕێتەوە.
دەربارەی بڵاوكردنەوەی دەنگۆی تریش كە گوایە تیرۆرستانی داعش هێزێكی زۆریان لەحەویجە كۆكردۆتەوە و بە نیازن پەلاماری كەركوك بدەن فەرماندەیی میحوەری 4ی باشووری كەركوكی هێزی پێشمەرگە رایگەیاند: داعش نە لەسەرەتادا و نە لە ئێستاشدا ناتوانێت پەلاماری كەركوك بدات.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
