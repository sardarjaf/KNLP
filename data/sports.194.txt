 یانەی مانچستەر سیتی ئینگلیزی بەرەو وڵاتی ئۆكرانیا سەفەری كرد بۆ ئەنجامدانی دوا یاری خۆی لەقۆناغی كۆمەڵەكانی خولی یانە پاڵەوانەكانی ئەوروپا لەبەرامبەر یانەی شاختار، تیپەكەی پیپ گواردیۆلای راهێنەری ئیسپانی بەبێ هەریەكە لە داڤید سیلڤا و كیڤین دی برۆین ئەو یاریە ئەنجام دەدات، بەڵام گۆد ڤیل فۆدین و براهیم دیاز بۆ ئەو یاریە ئامادە دەبن، مان سیتی كە توانیویەتی بلیتی قۆناغی 16 ی چامپیۆنس لیگ زامن بكات وەك یەكەمی كۆمەڵەی شەشەم لیستی ناوی یاریزانانی بۆ یاریەكەیان لەبەرامبەر شاختار راگەیاند كە لە 20 یاریزان پێكهاتووە، جێی ئاماژەپێكردنە: سیلڤا بەهۆی هەستكردن بە بوونی ئازار لەماسولكەكانی یاری ناكات، بەڵام دی برۆین سزای راگرتنی لەسەرە، لەهەمان كاتدا جۆن ستۆنز و مۆندی بەهۆی پێكانەوە دووركەوتونەتەوە، لیستی یاریزانانی مان سیتی لەمانە پێكهاتووە: ئیدیرسۆن و براڤۆ و دانییل گیشمۆ و كایل ووكرد و دانیلۆ و كۆمپانی و مانگالا و تۆسین ئادارئابیویو، هەروەها فابیان داف و ئۆتامیندی و فرناندینیۆ و یایا تۆریە و گۆندۆگان و لیرۆی سانی و برناردۆ سیلڤا ورەحیم سترلینگ لەگەڵ فیل فۆدین و براهیم دیاز و سێرجیۆ ئەگوێرۆ و گابریل خیسۆس.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
