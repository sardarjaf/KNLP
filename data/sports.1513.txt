 لەبانكۆكی پایتەختی تایلاند ئاهەنگی ساڵانەی یەكێتی تۆپی پێی ئاسیا بەرێوەچوو بۆ دیاریكردنی باشترینەكان، عومەر خەربینی سوری و یاریزانی یانەی هیلالی سعودی دوای سەركەوتنەكانی لەگەڵ هەڵبژاردەی سوریا و یانەی هیلال خەڵاتی باشترین یاریزانی ئاسیای بۆ ساڵی 2017 پێ درا، خەربین توانی پێش عومەر عەبدولرەحمانی  یاریزانی عەینی ئیماراتی و وولی یاریزانی شەنگهای سیبیگی چینی بكەوێت، خەربین وەرزێكی زۆر باشی لەگەڵ هەڵبژاردەی وڵاتەكەی پێشكەشكرد بەجۆرێك هاوكاری سوریای كرد بۆ گەیشتنە پاشكری پاڵاوتنەكانی گەیشتنە جامی جیهانی 2018 ی روسیا پێش ئەوەی لەبەرامبەر هەڵبژاردەی سویسرا روبەروی شكست ببەنەوە، لەهەمان كاتدا هاوكارێكی دیار بوو لەگەیشتنی یانەی هیلالی سعودی بۆ یاری كۆتایی خولی یانە پاڵەوانەكانی ئاسیا كە لەبەرامبەر یانەی ئۆراوای ژاپۆنی دوچاری شكست بوون، ئەو ئەستێرە سوریە تەمەن 23 ساڵە لەخولی یانە پاڵەوانەكانی ئاسیا بەتۆماركردنی  10 گۆڵ لوتكەی ریزبەندی لیستی گۆڵكارانی وەرگرت.
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
