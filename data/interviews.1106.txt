یانەی ئەكاد هەموو كات قوتابخانە بووە بۆ پێگەیاندنی یاریزانان لە تیپە جۆراوجۆرەكانی پێشەنگ بووە لە دروستكردنی چەندین یاریزانی بەتوانا لەسەر ئاستی عێراق و كوردستان بۆ تیپەكانی لاوان و تازە پێگەیشتووانی بالەی یانەی ئەكاد هەمیشە بەوە بەناوبانگ بووە لەسەر ئاستی عێراق و كوردستان كە ژمارەیەك یاریزانی بەتوانای لە خۆگرتووە، یەكێك لەم كچە یاریزانانەی كە پاشەڕۆژێكی پرشنگدار چاوەڕوانیەتی، كچە یاریزان (تلیما سالم)ـە لە ساڵی 1999 لە شارۆچكەی عەنكاوەی هەولێر لەدایكبووەو قوتابییە و لە هەمان كاتیشدا یاریی تۆپی بالە دەكات، ئێمەش لەنزیكەوە ئەم دیمانەیمان لەگەڵی ئەنجامدا.
- لە ئێستادا ئاستی ئەم یارییە باشە و وەكو پێویستە، بەڵام دەبێ زیاتر گرنگی بە كردنەوەی خول بدرێت بۆ یاریزانانی ئاستە بچووكەكان، بەتایبەتی لاوان و تازەپێگەیشتووان بۆ ئەوەی زیاتر پێش بكەون.
-گرنگی زیاتر بدرێت بەو یاریزانانە لە ئاستی تەمەنە جۆراوجۆرەكانن و قۆتابخانەی پێگەیاندنی یاریزانان بكرێتەوە، هۆڵی زیاتر بۆ ئافرەتان بكرێتەوە، چونكە ئێستا زۆربەی یانەكان هۆڵی تایبەتیان نییە بۆ ئەوەی پەرە بە ئاستی خۆیان بدەن.
- ئەوەی راستی بێت یانەی ئەكاد هەمیشە قوتابخانە بووە بۆ پێگەیاندنی یاریزانان، منیش وەكو زۆربەی یاریزانەكان لە رێگەی مامۆستای وەرزشەوە لە قوتابخانەوە چوومە تیپی تازە پێگەیشتووانی یانەی ئەكاد، لەوێش مامۆستا راندی و ستافی راهێنەران گرنگیی زۆریان بە ئاستی ئێمە داوە و بەردەوامیش لە مەشقین بۆ ئەوەی ئاستمان بەرزتر بێت.
-بە سوپاسەوە لە ماوەی یاریكردنم لەگەڵ یانەی ئەكاد تا ئێستا دووچاری هیچ كێشەو گرفتێك نەبووم و بگرە زۆریش هاوكارمانن، تەنیا نەكردنەوەی خولی بەردەوام بۆتە گرفت بۆ ئێمەی یاریزانان.
- بەڕاستی زۆر ئافرەت هەن كە حەز دەكەن وەرزش بكەن، بەڵام زۆرجار كۆمەڵگە بە چاوێكی كەم سەیری ئافرەتی وەرزشكار دەكات، بەڵام ئێمە بەردەوام هاوكاریی و پشتیوانی دەكرێین لەلایەن خانەوادەكەمان، لێرەوەش سوپاسیان دەكەین.
_ئەگەر دەیانەوێ لەش ساغ وئاسوودەبن، با وەرزش بكەن، چونكە باشترین رێگە بۆ ئافرەت وەرزشە بۆ ئەوەی بتوانن تواناكانی خۆیان دەربخەن.
_بەهیوای ئەوەم لەگەڵ یانەی ئەكاد بتوانم لە پاڵەوانێتییەكان بەشداری بكەم و ناوی خۆم و یانەكەم لە رێگەی یاریی بالەوە بەرز بكەمەوە.
- تاكو ئێستا نەمهێشتووە ببێتە كۆسپ، چونكە بەرنامەیەكی باشم داناوە بۆ ئەوەی لە یەك كاتدا لە هەردووكیاندا سەربكەوم.
