دوای ئەو رەفتارە دوور لە وەرزشییەی بەرامبەر ئیدسۆن كاڤانی هێرشبەری هەڵبژاردەی ئۆرۆگوای ئەنجامیـدا، بەرگریكارەكەی چیلی سزادرا.
لەماوەی چەند رۆژی رابردوو رۆژنامەی دەیلی مەیلی بەڕیتانی بڵاویكردەوە، لیژنەی سزاكان لە كۆپا ئەمریكا بڕیاریاندا ئەو یاریزانەی چیلی لە پاڵەوانێتی كۆپا ئەمریكا رابگرن بۆ ئەو یارییانەی هەڵبژاردەكەی لەم پاڵەوانێتییەدا ماویەتی واتە بە لایەنی زۆرەوە بۆ دوو یاریی.
بەڵام راگەیاندنەكان رەخنەی توندیان لەو لیژنەیە گرت و پێیان وابوو ئەو سزایە بۆ ئەو یاریزانە زۆر كەمە و شایستەی ئەوەبوو سزاكەی زیاتربێت.
دوای پێداچوونەوە بۆ جارێكی دیكە پێگەی فەرمی كۆپا ئەمریكا سزای ئەو یاریزانەی راگەیاند و ئاماژەیان بەوەدا ناوبراو بۆ سێ یاریی هەڵبژاردەكەی سڕكراوە.
لە ئەگەری سەركەوتنی چیلی بۆ یاریی كۆتایی، خارا لەو دوو یارییەدا بەشداریی ناكات و یارییەكیش لە قۆناغی پاڵاوتنەكان بۆ گەیشتن بە مۆندیالی دووهەزارو هەژدە بەشداریی ناكات، بەڵام ئەگەر هاتوو چیلی بۆ یاریی كۆتایی سەرنەكەوت ئەوا خارا یارییەكی قۆناغی چوار و دوو یاریی لە پاڵاوتنەكان بەشداریی ناكات.
