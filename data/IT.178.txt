كۆمپانیای گوگڵی ئه‌مریكی رایگه‌یاند، كه‌ گۆڕانكاری بنچینه‌یی به‌سه‌ر سیسته‌می كارگێڕبی كۆمپانیاكه‌دا ده‌هێنن و ناوی كۆمپانیاكه‌ ده‌گۆڕن بۆ (ئه‌لفابێت).
"لاری په‌یج" و "سێرجی برین"، دامه‌زرێنه‌رانی كۆمپانیای گۆگڵی ئه‌مریكی تایبه‌ت به‌ خزمه‌تگوزاری ئینته‌رنێت، دوێنێ دووشه‌ممه‌ له‌ راگه‌یه‌ندراوێكدا پلانی كۆمپانیاكه‌یان بۆ ساڵانی داهاتوو ئاشكراكرد و دیارترین گۆڕانكارییه‌ پلان بۆ داڕێژراوه‌كانیان خسته‌ڕوو.
ماڵپه‌ڕی سه‌ره‌كی گه‌ڕانی گوگڵ له‌ " google.com"ه‌وه‌ ده‌گۆڕدرێت بۆ abc.xyz، ئه‌م ماڵپه‌ڕه‌ نوێیه‌ شێوازی كاركردنی وه‌ك گوگڵه‌ و هه‌مان سیسته‌م به‌كارده‌هێنێت.
كۆمپانیای ئه‌لفابێت سیسته‌مێكی نوێی كارگێڕی په‌یڕه‌و ده‌كات، ئه‌و خزمه‌تگوزاریی و پڕۆژانه‌ سه‌ر به‌ گوگڵن، به‌ڵام په‌یوه‌ندییان به‌ خزمه‌تگوزاری ئۆنلاینی كۆمپانیاكه‌وه‌ نییه‌ ‌و ده‌سته‌ی به‌ڕێوه‌بردنی سه‌ربه‌خۆیان بۆ داده‌نرێت، وه‌ك خزمه‌تگوزارییه‌كانی (Calico) و (Life Sciences) كه‌ تاییبه‌تن به‌ توێژینه‌وه‌ی زانستی و (Google Fiber) كه‌ تایبه‌ته‌ به‌ دابینكردن هێڵی ئینته‌رنێت.
په‌یج له‌ باره‌ی ئه‌م بڕیاره‌ رایگه‌یاند: "بڕوامان وایه‌ ئه‌م گۆڕانكارییانه‌ یارمه‌تیده‌ر ده‌بێت بۆ رێكخستنی پرۆسه‌ی كارگێڕی كۆمپانیاكه‌مان".
