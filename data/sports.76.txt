خولی نایابی كوردستان بۆ تۆپی پێ لە نێوان پێشكەوتن و نەبوونی یاریگا چالاكییەكانی دەست پێ دەكاتەوە
هەفتەی رابردوو لە هەولێر و لە هۆڵی كۆنگرەی رۆژنامەوانیی یانەی هەولێر، تیروپشكی خولەكانی وەرزی نوێی 2013-2014ی تۆپی پێی كوردستان ئەنجام درا، كە تیاییدا تیروپشك بۆ خولەكانی پلەی نایاب و لاوان و تازەپێگەیشتووان و جامی سووپەر و جامی هەرێمی كوردستان و پلە یەك و لاوانی پلە یەك و خولی پلە دووەكانی كوردستان كرا.
لەم خولەدا 14 یانە بەشداری دەكات لە وەرزی رابردوو یانەی زێرەڤانی بووە پاڵەوانی خولەكە بۆ یەكەم جار لە مێژووی خۆیدا و هەردوو یانەی بروسك و سێمێل دابەزینە خولی پلە یەكەكانی و هەردوو یانەی ئاڵا و نەورۆز سەركەوتن بۆ نایاب، ئەم خولە بەشێوازی خول بە دوو قۆناغ بەڕێوە دەچێت و یارییەكانی هەفتەی یەكەم بەم شێوەیەیە.
بڕیار بوو تیروپشك بۆ ئەو یاریگەیە بكرێت كە بڕیارە یاریی جامی سوپەری كوردستان لەخۆبگرێت، كە هەردوو یانەی زێرەڤانی پاڵەوانی خولی نایابی وەرزی رابردوو و یانەی پێشمەرگەی سلێمانی، پاڵەوانی جامی كوردستان بەیەك دەگەن.
ئەو هەڵوێستەی نوێنەری یانەی زێرەڤانی بووە مایەی چەپڵەڕێزان بۆ یانەی زێرەڤانی، كە بەبێ تیروپشك رازی بوون یاریی جامی سوپەر لە سلێمانی بكرێت.
یاریی جامی سوپەر ئەم وەرزە بۆ یەكەمجارە ئەنجام دەدرێت و لەمەولا ساڵانە لە نێوان پاڵەوانی خولی نایاب و جامی كوردستان ئەنجام دەدرێت.
هەمان رۆژ تیروپشكی پاڵەوانییەتیی جامی كوردستان ئەنجام درا، كە لە قۆناغی یەكەمدا یانە پلە یەك و پلە دووەكان بەشداریی تێدا دەكەن و ژمارەیان 34 یانەیە.
ئەنجامی تیروپشكەكە بەو جۆرەیە، كە ئەو تیپەی ناوی لە پێشەوە هاتووە یارییەكە لە یاریگەی ئەودا ئەنجام دەدرێت:
ئاسۆ – بروسك، پیشەسازی - سیروانی نوێ، شەقڵاوە - خانەقین، بەردەڕەش – كۆیە، پێشكەوتن – سەرچنار، خەبات – سێمێل، كفری – دەربەندیخان، سۆلاڤ – برایەتی، رانیە - شەهیدان یاریگەی قەلادزێ، جیهان – سۆران، ئاكرێ – خاك، مەخمور – ئاشتی، سیدسادق- چەمچەماڵ، كەیوان - ئاڵتون كۆپری، دووز - گازی باكوور، گارە - سەوڕە
لە خولی پلە یەكی كوردستان لە وەرزی ئەمساڵدا 16 یانە بەشداری تێدا دەكات و یارییەكانیش بەشێوەی خول بە یەك قۆناغ بەڕێوە دەچێت و خشتەی هەفتەی یەكەمی یارییەكان بەمشێوەیە.
سەرچنار – خاك، سیروانی نوێ – شەهیدان، بروسك - هەڵەبجەی شەهید، دەربەندیخان – خانەقین، چەمچەماڵ- سەورە، ئاڵتون كۆپری – سۆران، برایەتی – كۆیە، ئاشتی – سێمێل.
لە خولی لاوانی پلە یەكی كوردستان 16 یانە بەشداری دەكات و بەسەر دوو كۆمەڵە دابەش كراون و تا ئێستا كاتی دەستپێكردنی خولەكە دەستنیشان نەكراوە.
لە خولی پلە دوو-ی كوردستان 14 یانە بەشداری دەكات و بەسەر دوو كۆمەڵە دابەش كران، كە تیاییدا كۆمەڵەی یەكەم لە یانەكانی (ئاسۆ، گارە، بەردەڕەش، جیهان، شەقڵاوە، پیشەسازی، خەبات، پێشكەوتن،ئاكرێ).
جـــــــگە لەم خولانە یــــــــــەكێتیی تۆپی پێی كوردستان خولی فۆتساڵ بۆ یانەكانی كوردستان لەسەر ئاستی كچان ئەنجام دەدات و هەروەها خولی پلە سێیەكانی كوردستانیش ئەنجام دەدات ئەوەی تێبینی دەكرێت بە بۆچوونی چاودێرانی وەرزشی ئاستی خولەكانی كوردستان ساڵ بە ساڵ بەرەو پێشكەوتن دەچێت و یانەكان بایەخی زیاتر بە تیپەكانیان دەدەن و ركابەری لە نێو یانەكان روو لە زیادبوون دەكات، بەڵام ئەوەی كە بوویتە هۆی كۆشتنی خولەكە نەگونجانی بەشێك لە یاریگاكانی كوردستان، كە شیاوی یاریكردن نییە و پێویستی بە نۆژەنكردنەوە هەیە و هەروەها تا ئێستا كەناڵەكان یارییەكانی ئەم خولەیان بەشێوەیەكی راستەوخۆ نەگوازێتەوە بۆیە زۆربەی خەڵكی لە بەهێزی خولەكە بێ بەش دەبن.
