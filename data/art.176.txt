(باوان له‌گه‌ڵ چه‌ند هاوڕێیه‌كی تریدا سه‌رو ده‌فتیه‌ریان پێ‌ یه‌و كۆشش ده‌كه‌ن و باسی قوتابخانه‌ ده‌كه‌ن )
باوان: من دایكم و باوكم یارمه‌تیم ده‌ده‌ن هه‌ر كه‌چوومه‌ ماڵه‌وه‌ یه‌كسه‌ر جانتاكه‌م پێ‌ ده‌هێنن و یه‌كه‌ یه‌كه‌ ته‌ماشای كتێب و ده‌فته‌ره‌كانیشم ده‌كه‌ن....
كانی: من ڕۆژانه‌ چیم له‌سه‌ر بێت كه‌چوومه‌ ماڵوه‌ جێبه‌جێی ده‌كه‌م ، هه‌رگیز كاری ئه‌مڕۆ ناخه‌مه‌ سبه‌ی .
(ئاری له‌ دووره‌ وه‌ ده‌رده‌كه‌وێت و دارلاستیكێكی پێ یه‌ و به‌ملاو لای خۆیدا به‌رد هه‌ڵده‌دات..به‌رده‌كان له‌ كاغه‌ز دروستكراون..ئه‌م گۆرانی یه‌ ده‌ڵێ):
ئاری:وا بزانم ئێوه‌ توشی شه‌ڕم ده‌كه‌ن...من به‌ نیازم جارێكی تر به‌ لای قوتابخانه‌دا نه‌ڕۆم  ،ئێوه‌ش خه‌ریكن  باسی قوتابخانه‌م بۆ ده‌كه‌ن.
دارا:به‌ڵێ....به‌ڵێ  چونكه‌ ده‌زانین قوتابخانه‌ ماڵی دووه‌می هه‌مووانه‌  ،ده‌بێت خۆشمان بوێت و به‌ خۆشی و خۆشه‌ویستی یه‌وه‌ باسی بكه‌ین.
ئاری:بڕۆن به‌لای ئیشتانه‌وه‌ ئه‌و هۆنراوه‌یه‌ له‌ به‌ر بكه‌ن كه‌ مامۆستا بۆی نووسیون ،منیش گۆرانی یه‌كه‌ی خۆم ده‌ڵێم.ئاها گوێ‌ بگرن:
 ڤانیا:جا خۆ ئه‌و هۆنراوه‌یه‌ش كه‌ مامۆستا بۆ نووسیوین هه‌ردوو ئه‌وه‌نده‌ی ده‌بێت،ئیتر بۆچی لێت بووه‌ به‌ ته‌یاره‌؟
كاڵێ:راست ده‌كات ئه‌و وشه‌كانی خۆشتر و ناسك تر و ئاسان تریشه‌.....له‌گه‌ڵ ئه‌وه‌شدا شتیشی لێوه‌ فێر ده‌بین.
دیاری:ئه‌وه‌ خۆ ئاری و سۆرانه‌ ...ئه‌وه‌ له‌ كوێن كوڕینه‌ له‌ به‌یانی یه‌وه‌ به‌ دوای ئێوه‌دا ده‌گه‌ڕێم...كۆڵانه‌كان ...هه‌مووی گه‌ڕام كه‌چی ئێوه‌ش لێره‌دان..ئه‌وه‌ خه‌ریكی چین؟
ئازاد:تو خوا ئه‌وه‌ گۆرانی یه‌....خه‌ڵكی خه‌ریكی خوێندنه‌وه‌ و كۆششكردنن...گۆرانی بۆ گوڵ و په‌پووله‌ و ماسی و خاك و نیشتمان ده‌ڵێن....تۆش تازه‌ هاتووی ئه‌م كاره‌ ده‌كه‌یت و گۆرانی به‌ باڵای دارلاستیكدا ده‌ڵێی.
ئازاد:ئێوه‌ راست ده‌كه‌ن هاوڕێیان ئه‌مانه‌ راستین..ئێمه‌ی منداڵ له‌ قوتابخانه‌ له‌گه‌ڵ ئه‌وه‌ی زانیاری و خوێندنه‌وه‌ و نووسین فێر ده‌بین تواناكانیشمان له‌ رێی مامۆستا دڵسۆزه‌كانمانه‌وه‌ گه‌شه‌ ده‌كه‌ن.
ئازاد:بۆ ئه‌وه‌ باشه‌ ئه‌و په‌نجانه‌مان له‌سه‌ر كیبۆردی كۆمپیوته‌ر ده‌ست به‌ پیته‌كاندا بنێین و هۆنراوه‌ و چیرۆكی خۆشی پێ بنووسین.
باوان:به‌ڵێ بۆ لێدانی كه‌مان و عود و پیانۆ  باشه‌ تا خۆشترین ئاوازی پێ ده‌ربهێنین و سروودی ئاشتی و خۆشی له‌سه‌رشانۆی ژیان پێ لێبده‌ین.
دارا:من هاوڕێ و هاوپۆلتانم دڵسۆوتانم ده‌زانم به‌رده‌وام بوونتان له‌سه‌ر ئه‌م كاره‌تان دوارۆژتان ده‌خاته‌ مه‌ترسی یه‌وه‌ .
كاڵێ:ئه‌گه‌ر به‌ڵێن بده‌ن بگه‌ڕێنه‌وه‌ بۆ خوێندن ئێمه‌ ده‌توانین لای مامۆستاكان و به‌ڕێوه‌به‌ر ئه‌م كێشه‌یه‌تان باس بكه‌ین .
دیاری:ئاری ئه‌مان دڵسۆزن ،ئه‌مان راست ده‌كه‌ن من ئه‌م ماوه‌یه‌ كه‌ نه‌ چوومه‌توه‌ بۆ قوتابخانه‌ ....هه‌ر ئه‌و كاتانه‌ی كه‌ له‌گه‌ڵ ئێوه‌دابووم تۆزێك پێده‌كه‌نم ،هه‌ر چوومه‌ ماڵه‌وه‌ زۆر بێتاقه‌تم.
دیاری و سۆران:هاوڕێیان ئێمه‌ له‌ ئێستاوه‌ بڕیار ده‌ده‌ین كه‌ جارێكی تر ئه‌و هه‌ڵانه‌ دووباره‌ نه‌كه‌ینه‌وه‌ سوپاسی دڵسۆزیتان ده‌كه‌ین.
باوان:ئێمه‌ هاوڕێین پێویسته‌ ئه‌گه‌ر یه‌كێكمان هه‌ڵه‌یه‌كمان كرد كه‌ ئه‌وی ترمان پێی وتین،به‌ سنگ فراوانی وه‌ریبگرین .
ئاری:باشه‌ من و ئه‌وان چ جیاوازی یه‌كمان هه‌یه‌ ؟بۆچی ئه‌وان ئافه‌رین و زۆر باشه‌ وه‌ربگرن و منیش به‌م  چه‌شنه‌ بم..ده‌زانم مامۆستاكان رۆژانه‌ ئامۆژگاریم ده‌كه‌ن  به‌ ته‌نها به‌ڵام من به‌ گوێم نه‌كردوون...ئه‌ی باوكم...ئه‌ی دایكم...خوشك و براكانم..هه‌ر هه‌موویانم ئازار داوه‌ له‌ رویان نایه‌ت بێن بۆ قوتابخانه‌ پرسیارم لێ بكه‌ن با خۆم بگۆڕم  چی تیایه‌...ئه‌وه‌ سۆران و دیاری هه‌ر زوو به‌ڵێنیان دا كه‌ بگۆڕێن ....با منیش له‌ ئێستاوه‌ ده‌ست پێ بكه‌م .
ئازاد:هه‌موو مرۆڤێك هه‌ڵه‌ ده‌كات له‌ ژیاندا ..به‌ڵام ئازا و سه‌ركه‌وتوو ئه‌و كه‌سه‌یه‌ كه‌ زوو هه‌ست به‌ هه‌ڵه‌كانی بكات و په‌شیمان ببێته‌وه‌ و به‌رده‌وام نه‌بێت له‌ سه‌ری.
دارا:ئێمه‌ زۆر جاری تر پێمان وتوون به‌ڵام ئه‌مجاره‌یان وامان به‌باش زانی هه‌موومان پێكه‌وه‌ باس له‌و هه‌ڵانه‌ بكه‌ین.
ئاری:من سوپاستان ده‌كه‌م كه‌ به‌م شێوه‌یه‌ له‌سه‌ر دڵسۆزی خۆتان به‌رده‌وام بوون ،هه‌رچه‌نده‌ من هه‌ندێك جار به‌ قسه‌ی ناخۆش وه‌ڵامم داونه‌وه‌.
