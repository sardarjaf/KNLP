ھونەرمەندی گۆرانیبێژ (ئارش فازیل) لەماوەیەکی کەمدا لەتۆڕی کۆمەڵایەتی یوتیووب توانی ھەوادارێکی زۆر بۆخۆی کۆبکاتەوە ھەرچەندە زیاتر گۆرانی ھونەرمەندانی تر دەڵێتەوە بەڵام بەھۆی ئەوەی ھەوادارێکی زۆری ھەیە بیری لەوەکردووەتەوە گۆرانی و بەرھەمی تایبەت بەخۆی ھەبێت.
ئارش بۆیەکەمین جار  نھێنی ناوی ئەلبومەکەشی بۆ SNN ئاشکرا دەکات.
ئارش فازیل لە ساڵی ١٩٨٥ لە سلێمانی لەدایک بووە و پیشەی سەرەکی پارێزەرە، سەرەتا پەیمانگەی مامۆستایانی ھەڵەبجەی تەواو کردووە بەڵام دواتر لە کۆلێژی یاسا وەرگیراوە، لەئێستاشدا کە پارێزەرە ھەر کەیسێکی پێشمەرگە بێتەلای بێ ئەوەی بڕی تێچووی خۆی وەربگرێت کارەکەیان بۆ ئەنجامدەدات.
ئارش: زۆر دەمێکە خولیای میوزیکم ماوەی ٥ ساڵ وانەی میوزیکم بە ئەکادیمی خوێندووە بەتایبەت ئامێری گیتار، بەڵام بەچەند ھۆکارێک دواتر بەردەوام نەبووم، ھەروەھا پێش ئەوەی خولیای میوزیک بم زۆر حەزم بەگۆرانی وتن دەکرد، لەپەیمانگای مامۆستایانی ھەڵەبجە کەخوێندکاربووم پێشبڕکێیەکی مەقام وتن کراو من یەکەم بووم، دوای ئەوەش بەشێک لەھاوڕێیانم و خزمان و ماڵەوە گوێیان لەدەنگم بوو پێیان وتم دەنگت خراپ نییە ئەگەر پەرەی پێبدەیت، لەگەڵ ئەوەشدا چەند گۆرانییەکی ھونەرمەندانی دیکەم وتووەتەوە و لەیوتیووب گوێگرێکی باشی ھەبووە، دواتر لەڕێگەی ھاوڕێیەکمەوە مامۆستا ئیبراھیم غەریبم ناسی زۆرشتی لێوە فێربووم و بڕیارمدا ئەلبوومێک دەربکەم.
ئارش: پێش ئەوەی بەرھەمەکە دەربکەم پرس و ڕام بەچەند کەسێکی شارەزا کردووە و پێم وتوون ڕای ئێوە چییە ئەگەر من وەک پارێزەرێک گۆرانی بڵێم و بەرھەمی خۆمم ھەبێت ، پێیان وتم ھونەر شتێکە ھەرکەسێک کە ھەر جۆرە پیشەیە و پسپۆڕییەکی ھەبێت دەتوانێت مومارەسەی بکات، وەکو گونجاندنیش خۆم راھێناوە و لەدوای دەوام سەرقاڵی ھونەرەکەمم.
ئارش: ژیانی ھاوسەریم پێکنەھێناوە و لە ئێستاشدا خۆشەویستم نییە، بەڵام حەز ئەکەم ھاوسەرگیری بکەم ئەگەر کەسێک باش و گونجاو ھەبێت، پێشتر خۆشەویستم ھەبووە بەڵام بێ ئەوەی بزانم ھۆکارەکەی چییە جێی ھێشتووم.
ئارش:  لەحەوت گۆرانی پێکھاتووە و پێنج تراکی گۆرانی خۆمە کە تێکست و ئاوازەکەی مامۆستا ئیبراھیم غەریبە و دوو گۆرانییەکەی تریش ھی ھونەرمەند زاھیر جەلالە بەھەمان ئاوازەوە، بەڵام تاڕادەیەک دابەشکردنی نوێی میوزیکی بۆکراوە، بڕیارە سبەینێ بڵاوبکرێتەوە.
ئارش: ئەم ناوە یادەوەرییەکی ھەم خۆم و ھەم مامۆستا ئیبراھیم غەریبیشە، چونکە ئەو یادەوەرییەکی ئاشقانەی ھەبووە لەباخی گشتی منیش بەھەمان شێوە یادەوەرییەکی ئاشقانەم تێیدا ھەیە،بۆیە ھەردوولا بەلامانەوە جوان بوو بەرھەمەکە ناوی باخی گشتی بێت، جگەلەوەش یەکێک لەگۆرانییەکانیش بەناوی باخی گشتییەوەیە.
