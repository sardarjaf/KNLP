كۆبوونه‌وه‌كه‌ی‌ گۆڕان و كۆمه‌ڵ له‌شاری‌ سلێمانی‌ كۆتایی‌ هات و له‌راگه‌یه‌ندراوێكی‌ هاوبه‌شدا رایده‌گه‌یه‌نن كه‌ چه‌ند پرسێكی‌ گرنگ و په‌یوه‌ست به‌بارودۆخی‌ هه‌رێم و عیراقیان تاوتوێكردوه‌ له‌گه‌ڵ هه‌نگاونانی‌ هاوبه‌ش بۆ ئه‌گه‌ره‌كانی‌ داهاتوو.
ئه‌مڕۆ 18ی‌ كانوونی‌ یه‌كه‌م، گۆڕان و كۆمه‌ڵ، به‌سه‌رپه‌رشتی عومه‌ر سه‌ید عه‌لی رێكخه‌ری گشتی بزوتنه‌وه‌ی گۆڕان و عه‌لی باپیر ئه‌میری كۆمه‌ڵی ئیسلامیی كۆبوونه‌وه‌ و له‌باره‌ی‌ ناڕه‌زایه‌تی‌ هاوڵاتیان، ده‌ڵێن: پشتگیری‌ داواكارییه‌ ره‌واكانی‌ كۆمه‌ڵانی‌ خه‌ڵك و سه‌رجه‌م چین و توێژه‌كانی‌ هه‌رێم ده‌كه‌ین كه‌به‌شێوه‌یه‌كی‌ مه‌ده‌نیانه‌ ئه‌نجامبدرێت، دوور له‌توندوتیژی‌ له‌هه‌رلایه‌كه‌وه‌بێت.
هه‌ر له‌و راگه‌یه‌ندراوه‌دا، راشیده‌گه‌یه‌نن: چه‌ند پرسێكی‌ گرنگ و په‌یوه‌ست به‌بارودۆخی‌ هه‌رێم و عیراقیان تاوتوێكردوه‌ له‌گه‌ڵ هه‌نگاونانی‌ هاوبه‌ش بۆ ئه‌گه‌ره‌كانی‌ داهاتوو.
