قوباد تاڵەبانی، جێگری سەرۆکوەزیرانی هەرێمی کوردستان لەکاتی کارکردنیدا لە نۆژەنکردنەوەی قوتابخانەکەیەك وەكو كرێكار كاری دەكرد لەقوتابخانەكە و راگەیاند: " پرۆژەکە ناوی هەموومان خۆبەخشین-ە و پەیوەندی بەوەوە هەیە، کە ئێمە چۆن بتوانین لەهەموو رێگایەکەوە خۆشەویستی بۆ وڵاتی خۆمان دەرببڕین".
جێگری سەرۆکوەزیرانی هەرێمی کوردستان راشیگەیاند " ئێمە لە مێژووی کوردستاندا سەلماندوومانە، کە وڵاتی خۆمان خۆشدەوێت، دەبینی ئێستا پێشمەرگە خۆبەخشانە لەبەرەکانی شەڕ شانبەشانی پێشمەرگە فەرمییەکان شەڕ دەکەن و لە (مێژووشدا کورد) خۆبەخشانە لەپێناو خزمەتکردنی وڵاتەکەمان کارمان کردووە".
لەبارەی چۆنیەتی بەڕێوەچوونی کارەکانی نۆژەنکردنەوەی ئەو قوتابخانە کۆنەی هەولێر جێگری سەرۆکوەزیران گوتی "ئەمە دەستپێکە و ئەوەی جێگەی دڵخۆشییە ئەوەیە هەموو بەیەکەوە مامۆستا، قوتابی و خەڵکی دیکەش هاتوون و کاری تێدا دەکەن، قوتابخانەکەش گەورەیە باوەڕناکەم بە رۆژێک و دووان تەواوبێت".
