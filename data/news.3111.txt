سەرچاوەیەك لە نێو دەوڵەتی یاسا ئاشكرای دەكات كە عەبادی داوای وازهێنانی لە ریزەكانی دەوڵەتی یاسا كە نوری مالكی سەرۆكایەتی دەكات كردووە.
ئەو سەرچاوەیە هەواڵەكەی پشت راستكردەوەو بە (ڕێگای كوردستان)ی ڕاگەیاند:- لە دواین كۆبونەوەی دەوڵەتی یاسا بە سەرۆكایەتی نوری مالكی حەیدەر عەبادیش ئامادەی بووە عەلی ئەدیب ئەندامی ئەو حیزبە بە عەبادی وتووە دەبوایە بۆ هەموو شتێك پرست بەو لایەن بكردایە كە تۆی كاندید كردووە بۆ ئەوەی ببیت بە سەرۆك وەزیرانی عێراق وپابەند بویتایە بە ڕێنماییەكانی بەڵام عەبادی وەڵامی داوەتەوەو تویەتی ئەم هەنگاوانەی كە حكومەتەكەی ناویەتی لە بەرژەوەندی هاوڵاتییاندایە نەك تایبەتی بن بۆیە بەو هۆیەشەوە دەمەقاڵێی لە نێوان ئەدیب وعەبادی دروست دەبێت وعەبادیش بەو هۆیەوە كۆبونەوەكەی جێهێڵاوە.
گوتیشی:- دوای دەرچوونی لەو كۆبونەوەیە داوایەكی ئاراستەی دەوڵەتی یاسا كردووە بەمەبەستی جیابوونەوە لەو حیزبەو كشانەوە لە ریزەكەی.
زیاتر گوتیشی:- لە ئێستادا عەبادی سەرقاڵی دروستكردنی بەرەیەكی سیاسیە كە هەموو نەتەوەو مەزهەبەكان لە خۆ بگرێت.
