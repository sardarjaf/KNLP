سەرچاوەیەك لەدادگای فیدراڵی عێراق ئاشكرایدەكات كەهەوڵەكان لەئارادان بۆلادانی 13 ئەندام پەرلەمان، كە بەپێی ئیستحقاقی خۆیان ئەو پۆستانەیان وەرنەگرتووە.
ئەو سەرچاوەیە هەواڵەكەی پشتڕاستكردەوەو بەڕێگای كوردستانی راگەیاند: دادگای فیدراڵی عێراق نووسراوێكی ئاراستەی سەرۆكایەتی پەرلەمانی عێراق كردووە و تیێدا رەزامەندی خۆی نیشانداوە لەسەر گۆڕینی 13 ئەندام پەرلەمان، كە بەپێی ئیستحقاقی خۆیان پۆستی ئەندام پەرلەمانێتییان وەرنەگرتووەو كەسانی دیكە لەشوێنیان دانراون.
گوتیشی: ئەو كەسانەی كەئێستا ئەندام پەرلەمانن و ئەو بڕیارە دەیانگرێتەوە، ئەندامی پلەداری ئەو حزبانەن، كە لەجیاتی كەسانی ناو حزبەكەیان دەستنیشانكراون، كە ئەمەش بەپێی یاسای كۆمیسیۆنی باڵاو دادگای فیدراڵی نابێت كەسێك كەدەنگی نەهێنابێت لەجیاتی كەسێك دابنرێت، كە دەنگی هێنابێت و موستەحقی ئەو پۆستە بێت.
