لە گێمی یەكەمی یارییەكە هەڵبژاردەی كوردستان ئاستێكی بەرزی پێشكەش كرد و توانی دوو گۆڵ لە رێگەی یاریزانان دیار رەحمان و میران خەسرەو بە لێدانی سزا تۆمار كرد و چەندین هەلی ئاسانی گۆڵتۆماركردنی لە دەستدا، لە بەرانبەردا هەڵبژاردەی كۆریای یەكگرتوو لەم گێمە هیچ مەترسییەكی لەسەر گۆڵی سەرهەنگ موحسین نەبوو.
لە گێمی دووەمی یارییەكەدا راهێنەری هەڵبژاردەی كوردستان چەند گۆرانكارییەكی لە پێكهاتەی تیپەكەی كرد بۆ ئەوەی هەل بداتە چەند یاریزانێكی تر، لەم گێمەدا هەڵبژاردەی كوردستان لە ئاستە بەرزەكەی بەردەوام بوو و یاریزان هونەر ئەحمەد توانی گۆڵی سێیەم تۆمار بكات.
بەم ئەنجامە هەڵبژاردەی كوردستان كۆی خاڵەكان بۆ 6 خاڵ بەرزكردووە و لە پێشەنگی كۆمەڵەی دووەم دێت و شانبەشانی هەڵبژاردەی كۆریای یەكگرتوو سەركەوتن بۆ قۆناغی هەشتم، لە یارییەكی تردا هەڵبژاردەی باكووری قوبرس سەركەوتنێكی گەورەی تۆماركرد و بە ئەنجامی (7-0)گۆڵ لە هەڵبژاردەی ریتیای بردەوە، بەم ئەنجامە هەڵبژاردەی باكووری قوبرس و پادانیا سەركەوتن بۆ قۆناغی هەشتەم، لە كۆمەڵەی چوارمدا هەڵبژاردەی پەنجاب بە ئەنجامی (5-0)گۆڵ لە هەڵبژاردەی سۆمیلاندی بردەوە، بەم ئەنجامە هەردوو هەڵبژاردەی پەنجاب و ساپمی سەركەوتن بۆ قۆناغی هەشتەم.
