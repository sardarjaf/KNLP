ڕۆژنامەی شەرقلئەوسەت لەسەر زاری بەرپرسێکی کورد کە نەیویستوە ناوی ئاشکرابکات، باسی لە دامەزراندنی گەورەترین بنکەی سەربازیی ئێران کردووە لە سەر خاکی هەرێمی کوردستان، جەبار یاوەر ئەمینداری وەزارەتی پێشمەرگە بوونی بنکەی سەربازیی ئێران رەتكردەوە ڕەتیکردووە.
جەبار یاوەر ئەمینداری وەزارەتی پێشمەرگە رۆژی شەممە ٢٨ی ئایاری 2016 ڕاگەیاند، هەواڵە دوورە لە ڕاستییەوە و هیچ بنکەیەکی سەربازی وڵاتانی بیانی لە سەر خاکی هەرێمی کوردستان نیە بێجگە لە چەند بنکەیەکی هاوپەیمانانی دژی داعش.
ڕۆژنامەی شەرقولئەوسەت بڵاویکردبووەوە، بنکە سەربازییەکە لە حەوتی ئەم مانگەوە کاری تێدا دەکرێت و بریتییە لە سەربازگەیەکی سوپای پاسداران و بنکەیەکی موشەک هاویشتن لە چیای سورێنی نزیک سەید سادق، ئەفسەرانی ئێرانی رۆژانە سەردانی بنکەکە دەکەن و لەنزیکەوە چاودێری دامەزراندنی دەکەن و سوپای پاسدارانیش بە وتەی ئەو بەرپرسە کوردە ژمارەیەکی زۆری یەکەی ٤٠٠ی سەر بە فەیلەقی قودس بۆ ئەو ناوچەیە گواستووەتەوە کە ئەرکی چاودێریکردنی جموجۆڵەکانی ئۆپۆزسیۆنی کوردی ئێرانی لە ئەستۆ گرتووە.
هەر لە رۆژنامەكەدا هاتووە، کە هەلیکۆپتەرە سەربازییەکانی ئێران بە بەردەوامیی بە ئاسمانی ئەو ناوچەیە دەسوڕێنەوە و پاسدارانیش بە ئامێرەکانیانەوە بۆ دامەزراندنی ئەو بنکەیە لە جموجۆڵێکی بەردەوامدان.
