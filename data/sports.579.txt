چاڤی هێرناندێزی ئیسپانی و یاریزانی پێشووی یانەی بەرشلۆنە باس لە پیپ گواردیۆلای هاونیشتمانی دەکات و پێیوایە کە دەتوانێت تۆپی پێی ئینگلیزی بگۆڕێت.
دوای ئەوەی پیپ وەک راهێنەری یانەی مانچستەر سیتی دەستنیشان کراو ئەو پۆستەی پێدرا، لەئێستادا، زۆرێک پێیانوایە سەرکەوتوو نابێت و زۆرێکیش هیوایان لەسەر هەڵچنیوە، ئەندازیارەیەکی پێشووی لارۆخاش دەڵێت گواردیۆلا هەمووکات بەتوانایەو دەتوانێت رێڕەوی تۆپی پێی ئینگلیزی بگۆڕێت.
ئەو ئەستێرەیەی سەدی قەتەری وتیشی: "گەر کەسێک هەبێت گۆڕانکاری بکات تەنها گواردیۆلایە، هەرچەندە ئێستا فشاری زۆری لەسەرە، بەڵام هەمووان چاوەڕێی کاری زیاتری لێدەکەن".
چاڤی تەمەن 36 ساڵ ماوەی چەندین ساڵ یەکێکبووە لە ئەستێرەکانی بەرشلۆنەو لە ئێستادا یاریزانی یانەی سەدی قەتەرییە.
