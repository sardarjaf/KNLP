لە سەردانێكی مەیدانیدا بۆ ناوەندەكانی وەرگرتنی دانەوێڵەو گەنم ، سەرۆكی كانتۆنی عەفرین هێڤی موستەفا و جێگرەكەی بە وردی چاودێری پرۆسەكەیان كرد، تەئكیدیان كردەوە دەبێت پرۆسەكە سستی تێدانەكرێت و تەواوی بەرهەمی گەنم لە جوتیاران وەربگیرێت .هەروەها بڕیاریاندا رۆژانی یەك شەممە و سێ شەممە و پێنج شەممە ، دیاری بكرێن بۆ دابەشكردنی پارەی گەنم بەسەر جوتیاراندا .
هەروەها بریاری بەكارخستنەوەی كارگەكانی بەرهەمهێنانی ئاڵفی كێڵگەكانی پەلەوەر خرایە بواری جێبەجێكردن، بۆئەوەی بەزوویی ئاڵف بۆ كێڵگەكانی پەلەوەر دابینبكرێت و ببێتە هۆكارێك بۆ دابەزاندنی نرخی گۆشتی مریشك ، لە هەمانكاتدا بڕیاردرا كارگەكان لەو رێژەیەی باج ببەخشرێن كە پێشتر لە ١٥% - ٢٠% یان لێ وەردەگیرا .
ئەمەو كارگەكانیش كەوتونەتە ناوچە ئازادكراوەكانی دەوروبەری مەنبەج و پێشتر داعش باج و سەرانەی بەسەردا سەپاندبوون
مەكتەبی سیاسی حزبی شیوعی كوردستان پرسەنامەیەك ئاڕاستەی دەفتەری سیاسی حزبی دیموكراتی كوردستانی ئێران دەكات و تیایدا پرسە و هاوخەمی خۆی بۆ شەهیدبوونی پۆلێك پێشمەرگە دەردەبڕێت كە لەچەند رۆژی رابردودا گیانیان بەختكرد.
ئەمەش دەقەی ئەو پرسە نامەیەیە كە مەكتەبی سیاسی حزبی شیوعی كوردستان بۆ دەفتەری سیاسی حزبی دەفتەری سیاسی حزبی دیموكراتی كوردستانی ئێران ئاڕاستەی دەكات:
بەبۆنەی شەهیدبوبونی پۆلێك لەپێشمەرگە قارەمانەكانتان كە لەپێناو ئازادی و بەدەستهێنانی مافی رەوای گەلەكەمان تێكۆشان و گیانی خۆیان بەختكرد و چونە كاروانی شەهیدانی رێگای رزگاری گەلی كوردستان، بەم بۆنە خەمناكەوە بەناوی مەكتەبی سیاسی حزبی شیوعی كوردستانەوە پرسە و سەرەخۆشی خۆمان بەبڕێزتان و خانەوادە تێكۆشەر و سەربەرزەكانتان رادەگەیەنین هیوای سەبوری بۆ هەموو لایەك دەخوازین.
عەبدولستار مەجید، رۆژی 19ی حوزەیرانی 2016وەزیری‌ كشتوكاڵی‌ حكومەتی‌ هەرێمی كوردستان لەكۆنگرەیەكی رۆژنامەنووسیدا رایگەیاند" حزبەكان بەهۆی‌ ململانێی‌ سیاسیەوە ئاگایان لەو زوڵم‌و غەدرانەی بەغدا بەرانبەر هەرێمی كوردستان نەماوە.
ئەمەو هەر لەو كۆنگرە رۆژنامەنووسییەدا وەزیری‌ كشتوكاڵ گوتی" حكومەتی بەغدا لەمساڵدا 680 ملیار دیناری‌ بۆ موستەحەقاتی‌ گەنمی‌ جوتیارانی‌ عێراق خەرجكردووە، كەچی هیچ بڕە پارەیەك بۆهەرێمی‌ كوردستان خەرجنەكراوە.
ئەوەشی گوت" هەرێمی‌ كوردستان لەچوارچێوەی‌ پارێزگاكانی‌ نەینەواو سەڵاحەدین‌و دیالە حیسابی‌ بۆ كراوە، كە لەژێر دەسەڵاتی داعشدان".
ئەمەو راشیگەیاند" بەغدا بڕیاریداوە لەسەدا 30ی‌ بەرهەمی‌ گەنمی‌ جوتیارانی‌ كوردستان وەرنەگرێت، لەكاتێكدا وەزارەتی‌ بازرگانی‌ عێراق لەسەرەتای‌ كردنەوەی‌ سایلۆكان وتوویەتی‌ لەسەدا 10ی‌ گەنمی‌ هەرێم وەرناگرێت، بەڵام دواتر داویانكردووە لەسەدا 20ی‌ دیكەش لەوەرگرتنی‌ گەنم كەمبكرێتەوە.
جێی باسیشە ئەمساڵ بەرهەمی‌ هەرێمی‌ كوردستان لەگەنم دەگاتە ملیۆنێك‌و 250 هەزار تۆن وەزیری كشتوكاڵ گوتیشی"گەنم لەساتی‌ جیهانی‌ نرخەكەی‌ ناگات بە 300 دۆلار، بەڵام حكومەتی‌ عێراق حەوت سەد هەزار دەدات بەگەنمی‌ پلەیەك".
مەریوان نەقشبەندی رایگەیاندووە" ناتوانین ناوی ئەو كەس و دەزگایانەی كە هانی توندڕەویانداوە بڵاوبكەینەوە، چونكە دۆسییەكانیان لە دادگایە و دوای كۆتایی هاتنی لێكۆڵینەوە دادوەر سزاكان دیاری دەكات".
ئێوارەی ڕۆژی شەممە 18/6/2016 پۆلیسی خورماتوو لە گەڕەكی عەسكەری شارۆَچكەی خورماتوو چوار هاوڵاتی سوننە مەزهەبیان دەستگیر كرد كە گومانی ئەوەیان لێدەكرێت دەستیان لە كردەوەی تێرورستیدا لە سنوری شارۆچكەكەدا هەبێت.
بە پێی ئەو زانیاریانەی كە (ڕێگای كوردستان) لە سەرچاوەیەك لە پۆلیسی خورماتو دەستی كەوت مەفرەزەیەكی پۆلیسی خورماتو لە گەڕەكی عەسكەری شارۆچكەكە هەڵمەتێكی گەڕان وپشكنینان بە دوای تیرۆرستاندا ئەنجامدا وبەو هۆیەشەوە چوار هاوڵاتی سوننە مەزهەبیان دەستگیر كرد بە گومانی ئەوەی تیرۆرست بن
ئەو سەرچاوەیە ئەوەشی بۆ (ڕێگای كوردستان) ڕونكردەوە كە لە ئێستادا ئەو چوار هاوڵاتییە لە لای پۆلیسی خورماتوو دەست بە سەرن بەمەبەستی لێكۆلِینەوە لە گەڵیاندا.
ئۆپەراسێۆنی كۆنترۆڵكردنەوەی شارۆچكەی مەنبەج بەردەوامی هەیە و هێزەكانی سوریای دیموكراتی بە هاوكاری هێزەكانی هاوپەیمانان توانیویانە لە رۆژئاوای مەنبەجەوە بچنە نێو شارۆچكەكە، بەپێی زانیارییەكانیش ئامانجی داهاتوو پایتەختەكەی دەوڵەتی خەلافەتی ئیسلامی دەبێت.
هۆزان عەفرین چاودێری سیاسی رایگەیاندووە ئازادكردنی مەنبەج گرنگی زۆری بۆ هێزە كوردیەكان لە رۆژئاوای كوردستان هەیە، چونكە پێگەیەكی ستراتیژی لەژێر دەستی داعش دەردێنن و رێگری لە گەیشتنی هاوكارییە بەردەوامەكانی توركیا بۆ داعش دەكات.
ئەو چاودێرە سیاسییە ئاماژەی بۆ ئەوەشكردووە لە ئێستادا شەڕڤانانی یەپەگە، لە سەدا بیست و نۆی خاكی سوریایان لە ژێر دەستدایە، ئەمەش بۆ پیشاندانی پێگەو هیزی كورد لە سوریادا گرنگە.
مەنبەج سەر بەپارێزگای حەلەبە، شاری حەلەب ‌و كانتۆنی كۆبانێ ‌و پارێزگای رەققەو حەسەكە پێكەوە دەبەستێتەوە، كە ئەمەش لە رووی جوگرافیاوە بۆ نەخشەی سیاسی رۆژئاوای كوردستان گرنگە، سەرەڕای ئەمانەش تاكە دەروازەیە، كە داعش هاوكاریەكانی لەرێگایەوە بگەیەنێتە رەققە.
ژمارەیەك لە نوێنەرانی زیندانیانی سیاسی هەرێمی كوردستان لە بانگەوازێكدا ڕایانگەیاند، ڕۆژی دووشەممە 20ی حوزەیرانی 2016 زیندانیانی سیاسی بێ جیاوازی بیرو بۆچوون لە شاری سلێمانی خۆپیشاندان ئەنجامدەدەن .
بانگەوازەكە داوا لە سەرجەم زیندانیانی سیاسی دەكات بەرامبەر بەهەموو ئەو ناعەدالەتی و بێ مافیانەی حكومەتی هەرێمی كوردستان ئەنجامیان دەدات ڕۆژی دووشەممە لە كاتژمێر یانزەی پێشنیوەڕۆ لەبەرەدەم مۆزەخانەی نیشتمانی ئەمنەسورەكە ئامادە بن و لەوێوە پەیامی ناڕەزایی خۆیان ئاڕاستەی حكومەت بكەن .
هاوكات بڕیارە لە خۆپیشاندانەكەدا یاداشتنامەیەك پێشكەش بكرێت و تێیدا داواكاری و داخوازی زیندانیانی سیاسی لە هەرێمی كوردستان ئاڕاستەی لایەنە پەیوەندیدارەكان بكرێت .
محەمەد ئەمین وتەبێژی وەزارەتی کارەبای هەرێمی كوردستان رایگەیاند "لە مانگی ٦دا ١٦ بۆ ١٨ کاتژمێر کارەبای نیشتمانیان بۆ هاوڵاتیان دابینکردووە و بۆ مانگی ٧ هەمان بەرنامە پەێرەو دەکەن".
وتەبێژی وەزارەتی کارەبای هەرێمی كوردستان راشیگەیاند "ئەگەر خواست بەهەمان شێوەی مانگی ٦ بێت دەتوان هەمان کاتژمێر کارەبا دابین بکەن، بەڵام لەگەڵ بەرزبوونەوەی خواست پێدانی کارەبا کەم دەبێتەوە، کە چاوەڕوان دەکرێت لە مانگی دهاتوودا بەهۆی بەرزبوونەوەی پلەی گەرماوە خواست لەسەر بەکار هێنانی کارەبا زیاد بکات، بێجگە لەوەش بۆ ئەوەی کەمترین کێشەی تەکنیکی لە وێستگەکانیاندا هەیە و هیچ کێشەیەکی دابینکردنی سوتەمەنییان نییە".
له‌هه‌ل و مه‌رجێكی زۆر ئاڵۆزدا شیوعییه‌ كوردستانییه‌كان خۆیان بۆ كۆنگره‌ی 6 ـه‌می حزبه‌كه‌یان ئاماده‌ ئه‌كه‌ن.
ئه‌مرۆ هه‌رێمی كوردستانمان دووچاری قه‌یرانێكی سیاسی - ئابووری زۆر قووڵ بوه‌ته‌وه‌.
ئه‌م قه‌یرانه‌ ناكاو و هه‌نۆكه‌یی نیه‌، به‌ڵكو په‌یوه‌سته‌ به‌پله‌ی یه‌كه‌م به‌ سروشتی چینایه‌تی و (له‌ ئه‌نجامدا) به‌ ناوه‌رۆكی (فه‌لسه‌فه‌ی) حكومرانی و سیاسه‌تی ئابووری په‌یره‌وكراو له‌لایه‌ن بازنه‌ی بریارده‌ر له‌ناو ده‌سه‌ڵات (به‌هه‌ر دوو ره‌نگه‌كه‌یه‌وه‌)، به‌تایبه‌تی له‌دوای 2003 وه‌.
له‌م تابلۆ سیاسییه‌دا، به‌رده‌وام، له‌ جومگه‌ سیاسییه‌كاندا، باس له‌ رۆڵ و هه‌ڵوێسته‌كانی حزبی شیوعی كوردستان ئه‌كرێت‌.
له‌هه‌موو شوێنێك زیاترو گه‌رمتر، له‌ناو هاوڕێ و دوست و پێشمه‌رگه‌ دێرینه‌كانی حزب و بنه‌ماڵه‌كانیان و له‌ناو بنه‌ماڵه‌ی شه‌هیده‌كانماندا، به‌ڵام به‌رخنه‌و ناره‌زایی!.
ئه‌مه‌ زاده‌ی تێكۆشانی شیوعییه‌ كوردستانییه‌كانه‌ نزیكه‌ی 6 ده‌هه‌ له‌ ڕیزه‌كانی حزبی شیوعی عێراق و دواتر 23 ساڵ له‌ته‌مه‌نی حزبه‌كه‌یان، حزبی شیوعی كوردستان، كه‌ پێكرا جێی شانازین.
به‌ڵام ئه‌مرۆ له‌هه‌موو كاتێك زیاتر سه‌رنج ئه‌خرێته‌ سه‌ر رۆڵ و هه‌ڵوێسته‌كانی حزبی شیوعی كوردستان، چوونكه‌ نه‌بوونێكی گه‌وه‌ره‌ هه‌یه‌ له نوێنه‌رایه‌تی و داكۆكیكردنی راسته‌قینه‌ له‌ به‌رژه‌وه‌ندییه‌كانی كرێكار و جوتیار و خاوه‌ن كه‌م داهات له‌ توێژی مامناوه‌ندی و هه‌ژارو و چه‌وساوه‌كان له‌ هه‌رێمی كوردستان، كه ژماره‌یان‌ رۆژ دوای رۆژ له‌ فراوانبووندایه‌.
به‌هه‌مان شێوه‌ نه‌بوونێكی گه‌وه‌ره‌ هه‌یه‌ له‌ بواری كۆكردنه‌وه‌ی هێزو تواناكان و ده‌نگی چه‌پ تاكو ببێته‌ فاكته‌رێكی كاریگه‌ر له‌ ژیانی سیاسی كوردستان، بۆ جێبه‌جێكردنی ئه‌ركه‌ نیشتمانی دیموكراسییه‌كانی ئه‌م قۆناغه به‌ ئاقاره‌ كۆمه‌ڵایه‌تییه‌كانیه‌وه‌‌.
به‌ڵام حزب هێشتان دوره‌ پاڕێزه‌!.
له‌م روانگه‌یه‌وه‌ گرنگی كۆنگره‌ی شه‌شه‌م دێته‌ پێشه‌وه‌، كه‌ ئه‌بێ ئه‌م جار، له‌چاو كۆنگره‌كانی پێشووودا، له‌ ئاستی به‌رپرسیارێتی مێژوویی خۆی بێت، چ له‌باره‌ی شێوازی به‌رێیه‌وه‌چوونی كۆنگره‌كه‌، یان چۆنێتی مامه‌ڵه‌كردن له‌گه‌ل ئه‌و بابه‌ته‌ هه‌ستیارانه‌ كه‌ واقیعی كوردستانه‌كه‌مان ئه‌مجار خستوویه‌تی به‌به‌رده‌ممان و ئه‌بێ كۆنگره‌ هه‌ڵوێستی حزب به‌رامبه‌ریان یه‌كلا بكاته‌وه‌.
ئه‌بێ كۆنگره‌كه‌ به‌ شێوه‌یه‌كی دیموكراتییانه‌تر به‌ڕێوه‌ بچێت، چ له‌ ئاستی هه‌ڵبژاردنی ده‌سته‌ی سه‌رۆكایه‌تی و هه‌موو لیژنه‌كانیتر، كه‌ ئه‌بێ له‌سه‌ر بنه‌مای خۆپاڵاوتن و ده‌نگدانی تاكگه‌رایی راسته‌وخۆ ئه‌نجامبدرێت و چ له‌ ئاستی رێگادان به‌هه‌موو راو بۆچوونه‌كان.
ئه‌بێ كۆنگره‌ به‌ پاپه‌ندبوون به‌ پرینسیپه‌كانی حزب به‌ڕێیه‌وه‌ ببرێت و له‌پێشه‌وه‌یان یه‌كسانی ستاتوسی ئه‌ندامانی كۆنگره، واتا كۆمیته‌ی ناوه‌ندی پێشوو هیچ جۆره‌ ده‌سه‌ڵاتی له‌ناو كۆنگره‌ نامێنێت، تاكۆ كۆنگره‌ بتوانێت به‌شێوازێكی دیموكراسییانه‌ سه‌رجه‌م راو بۆچوونه‌كان له‌ خۆی كۆبكاته‌وه‌و ململانه‌ی‌ هزری- سیاسی سه‌ربه‌ره‌شتی بكات به‌مه‌به‌ستی یه‌كلاكردنه‌وه‌یان به‌ ده‌نگدان.
ته‌نها ئه‌مه‌ رێگاخۆشكه‌ره‌ بۆ دروستكردنی ئیراده‌یه‌كی هاوبه‌ش و كاریگه‌ر.
بۆ كۆنگره‌ی شه‌شه‌م، ئه‌بوایه‌ له‌كۆنفرانسی رێكخستنه‌كان موناقه‌شه‌كردنی به‌ڵگه‌نامه‌كان بهاتبایه‌ ئه‌نجامدان.
ئێستا كه‌ ئه‌مه‌ روو نه‌دا، هێشتان كات هه‌یه‌ رێكخراوه‌كان كۆری تایبه‌ت گریه‌ بده‌ن به‌ ئه‌ندام و دۆست و پێشمه‌رگه‌ دێرینه‌كانی حزب و له‌سه‌ر بنه‌مای كۆی راوبۆچوونه‌كانیان پرۆژه‌ تازه‌كان بخرێنه‌ به‌رده‌م نوێنه‌رانی كۆنگره‌، كه‌ تیادا ئاراسته‌ فیكرییه‌كان باشتر (به‌لوه‌ره‌) كراون تاكو كۆنگره‌ به‌ موناقه‌شه‌كردنی كۆتایی و ده‌نگدان یه‌كلایان بكاته‌وه‌.
ئه‌مه‌ش ده‌رفه‌تێكی گرنكه‌ بۆ به‌شداریكردنی هه‌موو هاوڕێیان له‌ دارشتنی هزرو سیاسه‌تی حزب و به‌م چالاكی فیكری - سیاسییه‌ پێشوازی له‌ یادی پیرۆزی 23 هه‌مین ساڵه‌ی دامه‌زراندنی حزبه‌كه‌مان ئه‌كه‌ین.
حزب ٣ به‌ڵگه‌نامه‌ی سه‌ره‌كی هه‌یه‌، له‌كۆنگره‌ دێنه‌ باسكردن و گۆرین: راپۆرتی سیاسی، به‌رنامه‌ی حزب و په‌یره‌وی ناوخۆ.
هه‌ریه‌ك له‌م به‌ڵگه‌نامانه‌ به‌ جوودا ئاماده‌ ناكرێن، به‌ڵكو پێكرا وه‌ك یه‌ك پاكه‌ج.
یه‌كه‌میان خوێندنه‌وه‌ی واقیعی سیاسی- ئابوری - كۆمه‌ڵایه‌تی كۆمه‌ڵگاكه‌مان ئه‌كات‌و هه‌روه‌ها ده‌سنیشان كردنی سروشتی قۆناغی ئێستا و ئاراسته‌‌ی په‌ره‌سه‌ندی‌.
له‌سه‌ر بنه‌ماكانی راپۆرتی سیاسی، كۆنگره‌ به‌رنامه‌ی حزب دا ئه‌نێت،‌ بۆ گۆرانكاری‌ له‌ كۆمه‌ڵگا به‌ ئاراسته‌ی ئامانجه‌كانی.
له‌ په‌یره‌وی ناوخۆ شدا كۆنگره‌ پرینسپه‌كانی ژیانی حزبی و په‌یوه‌ندییه‌ ناوخۆییه‌كان دیاری ئه‌كات.
واتا‌، له‌م قۆناغه‌دا، بۆ سه‌رخستنی به‌رنامه‌كه‌ی چ جۆره‌ ژیانێكی حزبی پێویسته‌ بۆ ئه‌وه‌ی هه‌موو توانای ئه‌ندامه‌كانی به‌ دیسپلینێكی دیاركراو به‌كاربێنێت.
بۆیه‌، ئێستا پێش ئه‌وه‌ی ئه‌م به‌ڵگه‌نامانه‌ خاڵ به‌خاڵ باس بكرێن، ئه‌بێ حزب پێشه‌كی، به‌ده‌سته‌ جه‌معی، (منگلقات‌) ـه‌ هزرییه‌كانی خۆی ده‌سنیشان بكات.
وەفدێكی هەدەپە بە سەرۆكایەتی سەڵاحەدین دەمیرتاش لەگەڵ مارتن شولتز سەرۆكی پەرلەمانی ئەوروپا كۆبوونەوە.لەبارەی كۆبوونەوەكەوە تا ئێستا هیچ وردەكارییەك رانەگەیاندراوە.بەپێی میدیاكانی باكور بریارە سبەینێ‌ دەمیرتاش لەگەڵ وەزیرانی پارتە سۆسیالیستەكانی ئەوروپا كۆببێتەوە.هەروەك رۆژی هەینیش لەگەڵ كۆمیسیۆنی یەكێتی ئەوروپا كۆدەبێتەوە.
هاوسەرۆكی هەدەپە رۆژی سێشەمەش لە برۆكسل چەندین دیداری دیپلۆماسی لەگەڵ بەرپرسان و پارتەكانی ئەوروپا ئەنجام دابوو.
بەپێی سەرچاوەكانی باكور لە دیدارەكاندا دەمیرتاش باسی شەڕی توركیا دژی شارە كوردییەكان و هەڵگرتنی حەسانەی پەرلەمانتارانی كردوە.
