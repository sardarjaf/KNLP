رۆژی پێنج شەمە 5ی ئایار لە هەرێمی ئوسكۆتلۆندا لە بەریتانیا، هەڵبژاردنی هەرێمەكە بەڕێوە چوو، لە ئەنجامدا پارتی نەتەوەیی سكۆتلەندی بە سەرۆكایەتی خاتوو نیكۆلا ستۆرغن كە پارتێكی چەپی ناوەندی دژ بە سیاسەتی تەقەشوفی ئابووریەو كار بۆ سەربەخۆیی سكۆتلەندا دەكات لە بەریتانیا و بەشێك لە ماركسییەكانی بەریتانیا پشتیوانی لێ دەكەن، توانی براوەی یەكەم بێت، بەمەش بۆ سێیەم جارە ئەم پارتە لەم هەرێمە دەبێت براوەی یەكەمی هەڵبژاردنەكان.
پەرلەمانی هەرێمی ئسكۆتلەندا لە 129 كورسی پێك هاتووە، لە ئەنجامی هەڵبژاردنەكەی رۆژی پێنج شەمە، پارتی نەتەوەیی سكۆتلەندی توانی 41،7%ی دەنگەكان و 63 كورسی بەدەست بهێنێت كە 6 كورسی كەمترە لە هەڵبژاردنی ساڵی 2011، بەمەش بە پارتی یەكەمی هەرێمەكە مایەوە، پارتی پارێزگاران 31 كورسی بەدەست هێنا كە 16 كورسی زیاترە لە هەڵبژاردنی پێشوو، پارتی كرێكاران 24 كورسی هێنایەوە كە 13 كەمتر لە هەڵبژاردنی پێشوو، پارتی سەوز (چەپگەرا) 6،6%ی دەنگەكان و 6 كورسی بەدەست هێنا، كە 4 زیاتر لە هەڵبژاردنی پێشوو .
سكۆتلەندا یەكێكە لە هەرێمەكانی بەریتانیا، پانتاییەكەی 77،933 كیلۆمەتر چوارگۆشەیە، ژمارەی دانیشتوانی 5 ملیۆن و 347 هەزار و 600 كەسە، بەرهەمی نەتەوەیی 245 ملیار دۆلارە .
