پاش بەڕێوەچونی پڕۆژەی نۆرینگەی شانۆیی بۆ چارەسەرکردنی بریندارانی چەکی کیمیایی لەھەڵەبجە ، ئەمڕۆ پڕۆژەکە بەپێشکەشکردنی شانۆیی "من ھەم" بەکۆتا گەیشت و پارێزگاری ھەڵەبجەش داوای کرد پڕۆژەی ھاوشێوە بەردەوام بێت.
لەوتەیەکیشدا بۆ ئامادەبوان دکتۆر جەبار خەماط ڕایگەیاند خۆشحاڵم ھەوڵێکی کەسیم داوە بۆ چارەسەری ئەم برایانەم و بەئەرکی خۆمم زانیوە.
لای خۆشیەوە عەلی عوسمان پارێزگاری ھەڵەبجە ڕایگەیاند : دڵخۆشم بەسەرکەوتنی پڕۆژەکەو ھاوکاریەکی بچوکی بریندارەکانی چەکی کیمیایی و بەردەوام ھاوکاریان ئەبین 
ئەوەشی وت : ھیوادارم دکتۆر جەبار لێمان دانەبڕێت و لەم جۆرە پڕۆژانە بەردەوام بێت و بتوانێت بەردەوام بێت لە پێدانی چارەسەر .
پارێزگاری ھەڵەبجە داواشی کرد لایەنە پەیوەندیدارەکان تەندروستی و ھونەرەجوانەکان و یانە وەرزشیەکان ھەماھەنگی بکەن لەنێوان خۆیان بۆ دیاری کردنی میکانیزمێک بۆ بەردەوام بونی ئەم جۆرە چارەسەرانە
