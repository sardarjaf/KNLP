گوتەبێژی وەزارەتی نەوتی حكومەتی عێراق ئاماری هەناردەكردنی نەوتی بۆمانگی رابردوو خستەڕوو رایگەیاند" حكومەتی عێراق لەمانگی رابردوودا زیاتر لە ٣ ملیار دۆلار داهاتی لە ڕێگەی هەناردەكردنی نەوتەوە دەستكەوتووە.
رۆژی یەكشەممە ١ی ئایاری ٢٠١٦ عاسم جیهاد گوتەبێژی وەزارەتی نەوتی عێراق رایگەیاند" داهاتی هەناردەكردنی نەوت لە مانگی نیساندا بۆ ٣ ملیارو ٣٦٠ ملیۆن دۆلار بەرز بووەتەوە.
جیهاد ئاماژەی بەوەشكرد" ئاستی هەناردەكردنی رۆژانەی نەوت سێ ملیۆن ٣٦٠ هەزار بەرمیل نەوتی ڕۆژانە بووە .نرخی هەر بەرمیلێك نەوتیش بە ٣٣ دۆلار ٢٦ سەنت فڕۆشراوە.
عاسم جیهاد گوتیشی" ئاستی هەناردەكردنی نەوت بەراورد بە مانگی ئازار زیادیكردووە، لە ئازاردا ٣ ملیۆن ٢٨٠ هەزار بەرمیل رۆژانە هەناردەكراوە.
