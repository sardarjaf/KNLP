نووسینگەی سەرۆك وەزیرانی عێراق رۆژی چوارشەممە رایگەیاند "كەوا بەشداریكردنی (حەشدی شەعبی) بەشێكە لەئامادەكاریەكانی جەنگی ئازادكردنی موسڵ لەدەستی داعش، سەرباری ئامادەكردنی پلانێكی مەدەنی و سەربازی لەلایەن ئەنجوومەنی پارێزگاوە"، وتەبێژی نووسینگەی سەرۆكی وەزیران (سعد ئەلحەدیسی)راشیگەیاند "كاتێك شەڕی دژ بەداعش بۆ ئازادكردنی موسڵ دەست پێدەكات عەبادی هەموو جۆرە یەكەكانی سەربازی رەوانە دەكات بە (حەشدی شەعبی)یشەوە.
هەروەها ناوبراو ئەوەشی نەشاردۆتەوە كە "حەشدی شەعبی یەكێكە لەپێكهاتەكانی هێزی سەربازی عێراق‌و راستەوخۆ پەیوەندی بە فەرماندەی گشتیەوە هەیە، ئاماژەیە بە (جوڵەی سەربازی پێگەی بەشداریان بەدەسەڵات‌و سەرۆك وەزیراندایە، بەپێی دەستوور سیفەتەی بەرپرسی یەكەمی دۆسیەی ئەمنیە لە وڵاتدا‌و پێویستیەكانی هێزی سەربازی بەگشت یەكە كانیەوە هەڵدەسەنگێنێ".
