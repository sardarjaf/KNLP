ماوەیەكە هەڵبژاردەی بەرازیل ئاستی هونەری هاتۆتە خوارەوە و لەریزبەندی فیفا لەپلەی 22 دێت بۆیە جامی كیشوەرەكان دەرفەتێكی زێڕین بوو بۆ راهێنەر سكۆلاری و یاریزانەكانی بۆ ئەوەی دڵی هاندەرانیان خۆش بكەن، هەڵبژاردەی بەرازیل بەسەركەوتنی بەسەرهەڵبژاردەكانی ژاپۆن بەئەنجامی (3-0) و هەڵبژاردەی مەكسیك بەئەنجامی (2-0) وهەڵبژاردەی ئیتالیا بەئەنجامی (4-2) پلەی یەكەمی گرووپەكەی مسۆگەركرد، لە قۆناغی پێش كۆتاییدا بەئەنجامی (2-1) لەهەڵبژاردەی ئۆروگوای بردەوە و بەشایستەیی گەیشتە یاری كۆتایی، لەبەرامبەردا هەڵبژاردەی ئیسپانیا پاڵەوانی ئەوروپا وجیهان و پۆلینكاری یەكەمی فیفا وەك بەهێزترین پاڵێوراو بۆ بەدەستهێنانی جامەكە بەشداری لەجامی كیشوەرەكان كرد، لەیارییەكانی گروپی دووەمدا بەئەنجامی (2-1) لەهەڵبژاردەی ئۆروگوای و(10-0) لەهەڵبژاردەی تاهیتی و(3-0) لەهەڵبژاردەی نایجیریای بردەوە وپلەی یەكەمی گروپەكەی وەرگرت، لە قۆناغی پێش كۆتاییدا بەلێدانی یەكلاكەرەوەی سزا لەهەڵبژاردەی ئیتالیای بردەوە وگەیشتە یاری كۆتایی لەبەرامبەر بەرازیل .
لەرۆژی یەكشەممە 30/6/2013 لەیاریگای ماراكانا لەشاری ریۆدی جانیرۆ و بەئامادەبوونی 79 هەزار كەس، هەردوو هەڵبژاردەی بەرازیل و ئیسپانیا لەیاریی كۆتایی جامی كیشوەرەكانی 2013 بەیەك گەیشتن، ئەوە یەكەم یاری بوو لەنێوان هەردوو هەڵبژاردە لەماوەی 27 ساڵدا، بەرازیل بەئاستێكی بەرزەوە شكۆمەندی بۆ خۆی گەڕاندەوە دوای ئەوەی توانی بەئەنجامی سێ گۆڵی بێ بەرامبەر لەهەڵبژاردەی ئیسپانیا بباتەوە وبۆ جاری چوارەم لە مێژوودا جامەكەی بەدەستهێنا لەدوای ساڵانی 1997 و 2005 و 2009، گۆلكانیش لەلایەن یاریزانان فرێد دوو گۆڵ و نیمار لە خولەكەكانی 2 و 44 و 48 دا تۆماركران لەو كاتەی یاریزان رامۆس لێدانی سزای لەدەستدا و لەخولەكی 68 یاریزان پیكێ بەكارتی سوور دەركرا .
لەلایەكی دیكەوە هەڵبژاردەی ئیتالیا پلەی سێیەمی بەدەستهێنا دوای سەركەەوتنی بەسەر هەڵبژاردەی ئۆروگوای بە لێدانی یەكلاكەرەوە بە ئەنجامی (3 – 2) گۆڵ دوای ئەوەی كاتی یاسایی و زیادكراوی یارییەكە بەئەنجامی دوو گۆڵ بۆ هەردوولا كۆتایی هات .
لە كۆتایی جامی كیشوەرەكانی 2013 یەكێتیی تۆپی پێی جیهانی فیفا خەڵاتە داراییەكانی ئاشكراكرد كە بریتی بوو لە 20 ملیۆن دۆلار و بەم شێوەیە بەسەر هەڵبژاردەكان دابەشكرا :
لە جامی كیشوەرەكانی 2013 تێكڕای 16 یاری ئەنجامدرا و تیایدا 68 گۆڵ تۆماركرا بەرێژەی 4.25 گۆڵ لەهەر یاریەكدا كە ئەوەش زۆرترین رێژەی گۆڵ تۆماركردنە لەمێژووی جامی كیشوەرەكان، لەهەر یارییەكدا باشترین یاریزان لەلایەن فیفاوە دەست نیشانكران، ئەنجامی سەرجەم یارییەكان و باشترین یاریزانی هەر یارییەك بەم شێوەیە بوو :
