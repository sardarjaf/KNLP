لویس ڤان گالی راهێنەری مانچستەر یونایتد لە دوای یارییەکەیان لە بەرانبەر لیستەر سیتی کە بە یەکسان بوونی هەردوولا بەکۆتاهات، رایگەیاند یەکێک لە باشترین یارییەکانی ئەم وەرزەیان ئەنجامداوە.
لە کۆنگرەیەکی رۆژانامەوانی دا، ڤان گال وتی " ئێمە شایستەی زیاتر بووین، باشترین بووین بەڵام نەمانتوانی گۆڵی زیاتر تۆمار بکەین، وابزانم یەکێک لە باشترین یارییەکانی ئەم وەرزەمان کرد، ئەوە گرنگە هاندەران دەستخۆشییان لێکردین."
هەروەها وتیشی " لیستەر زۆر باش رێکخرابوو، سەرەڕای ئەوەش ئێمە لە نیوەی یەکەم و دووەمیش زۆر هەلی گۆڵکردنمان لەدەستدا، ئێمە دەمانزانی قورسە ئەوان بوەستێنین بەڵام دەبوو بیانوەستێنین بەڵام لە کۆتایدا یارییەکی باشمان ئەنجامدا و دەستخۆشیمان لێکرا."
