بۆ ماوه‌ی سالێک  له‌ ئیزگه‌یه‌کی رادیۆی شاره‌که‌م وه‌ک بێژه‌رێک  به‌رنامه‌ی (من و تۆ )م پێشکه‌ش ده‌کرد .
له‌به‌رنامه‌که‌ چیرۆکی دلداری و نامه‌ و هۆنراوه‌ی لاوانم ده‌خوێنده‌وه‌ .
زۆربه‌ی زانیارییه‌کانم له‌ ئینته‌رنێته‌وه‌ وه‌رده‌گرت .
ڕۆژێک به‌ره‌و ده‌زگا ده‌چووم دلم گوشرا و خه‌م دایگرتم ..نه‌مزانی ئه‌م دلته‌نگییه‌م له‌ کوێوه‌ بۆ هات!
چوومه‌ لای به‌ڕێوبه‌ری رادیۆ و پێمگوت :  دڵ ته‌نگ و بێزارم ، ده‌ستم هیچ ناگرێ ..ده‌بێت
له‌ده‌زگا هاتمه‌ ده‌ره‌وه‌ سواری تاکسییه‌ک بووم به‌ره‌و ماڵ..له‌ڕێگا شوفێری تاکسییه‌که‌ وتی : ئه‌رێ برا بۆ وا داماوی ؟ ده‌ڵێی که‌شتییه‌که‌ت نوقمی ده‌ریا بووه‌!
شه‌وان چراخم خامۆش ده‌کرد و باوه‌شم به‌تاریکی ده‌کرد.. هه‌رگیز ئاوا له‌ ده‌روونم نزیک نه‌بووبومه‌وه‌ .. ..له‌خۆم ده‌پرسی : من کێم ؟ بۆ لێره‌م؟ ئه‌وه‌ی دلی ده‌دامه‌وه‌ لاوانی شاره‌که‌م بوو وشه‌ی خۆشه‌ویستیان ده‌باراندا ناو به‌رنامه‌که‌م!.
نازانم ئه‌م ته‌مبه‌لی و خه‌مۆکییه‌ چی بوو توشی هاتم ، له‌گیانی خۆم بێزار بووم و نانم پێنه‌ده‌خورا!
گوێم له‌ ده‌نگێکی ناسک وخۆش بوو به‌رنامه‌ی ( من و تۆ)ی پێشکه‌ش ده‌کرد .
ده‌نگی کچه‌ بێژه‌رێک بوو وه‌ک که‌ناری به‌ ئاوازێکی جوان هۆنراوه‌ی ده‌خوێنده‌وه‌ .
ئه‌م ده‌نگه‌ سه‌رنجی ڕاکێشام و خه‌مه‌کانمی ڕه‌وانده‌وه‌!
کاتێ گه‌یشتمه‌ به‌رده‌می ئیزگه‌که‌ ، ئێستاش له‌بیرم نه‌ماوه‌ چۆن چۆنی له‌ تاکسییه‌که‌ دابه‌زییم چه‌ندم پاره‌ داپێی ؟ ده‌رگای تاکسییه‌که‌م داخست یان نا؟
وتی : تۆ ئازیزی ئێمه‌یت.. به‌رنامه‌که‌ت له‌ شاره‌که‌ ناوی داوه‌ته‌وه‌ گوێگرێکی زۆری هه‌یه‌ .
هه‌موو ئازایه‌تی تۆ بوو ئێستاش هیوادارم ئه‌م کارمه‌نده‌ش بتوانێ سه‌رکه‌وتووبێت .
ساتێک بێده‌نگ بووین ..سه‌عه‌ چایچی هاته‌ ژوور قاتێک شۆریمییه‌وه‌ وتی : حه‌ق نییه‌ چاییت به‌مێ چونکه‌  نه‌ ته‌له‌فۆنمان بۆ ده‌که‌یت نه‌ له‌  هه‌والمان ده‌پرسی !
سوپاسیم کرد ..پاشان به‌ڕێوبه‌ره‌که‌م وتی : ئێستا ئه‌و کچه‌ بانگ ده‌که‌م یه‌کتربناسن..هه‌ندێک زانیاری بده‌رێ ده‌رباره‌ی به‌رنامه‌که‌ت ..وتم : به‌چاوان .
پاشان ڕووی ده‌می له‌من کرد وتی : مامۆستا تۆش هه‌رچی زانیاریت هه‌یه‌ ده‌رباره‌ی به‌رنامه‌که‌ت پێبلێ .
به‌ جووته‌ دانیشتین که‌مێک له‌یه‌کتر ڕاماین ، ئه‌و کراسێکی سپی و ته‌نووره‌یه‌کی ڕه‌شی پۆشیبوو..منیش کراسێکی سپی و پانتۆلێکی ڕه‌شم پۆشیبوو ..ئه‌و چاو ڕه‌ش و قژ ڕه‌ش ، منیش قژ ڕه‌ش  چاو ڕه‌ش ..جیاوازیمان له‌ پێسته‌دا هه‌بوو من ئه‌سمه‌ر ئه‌و سپی وه‌ک به‌فر .
بێده‌نگی خه‌ریکبوو ژووره‌که‌ بته‌قێنێ ..ده‌بوایه‌ شتێ بلێم ..نه‌مده‌زانی له‌ کوێ ده‌ست پێبکه‌م ..هیچم له‌بیر نه‌مابوو جگه‌ له‌ خۆشه‌ویستی .
باشبوو ئه‌و هاته‌ دواندن وتی : من به‌رنامه‌که‌ی تۆم به‌دل بوو ، کاتێ بیستم داده‌خرێ دلم ته‌نگ بوو وتم ده‌بێت ئه‌و بێژه‌ره‌ بۆ به‌جێمان بێلێ ؟.
ساتێک بیده‌نگ بووین ..بیرم ده‌کرده‌وه‌ شتێ بلێم  و ئه‌م بیده‌نگییه‌ بشکێنم که‌چی ئه‌و هاته‌ قسه‌ و وتی:
له‌م کاته‌ به‌ڕێوبه‌ر هاته‌ ژوور به‌ کچه‌ بێژه‌ره‌که‌ی وت : هه‌ر زانیارییه‌که‌ت ویست  ئه‌وه‌ ژماره‌ی ته‌له‌فۆنی مامۆستا دارامان لایه‌ ده‌توانین په‌یوه‌ندی پێوه‌ بکه‌ین ..
به‌ڕێوبه‌ره‌که‌ له‌ خۆشیا مستێکی دایه‌ سه‌رمێزه‌که‌ و وتی : ئه‌مه‌ خۆشترین هه‌واڵه‌..وه‌ره‌وه‌ بابه‌ وه‌ره‌وه‌ ئه‌م ناوه‌ت چۆل کردبوو.
له‌ ده‌زگا هاتمه‌ ده‌ره‌وه‌ .. هه‌ستم کرد  که‌سێکی ترم و سه‌رتاپا دلم  پڕ بووه‌ له‌ شادی !
