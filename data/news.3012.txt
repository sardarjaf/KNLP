یاخیبوانی ئیتنیكی ئەرمەنی بەشێوەیەكی بەرچاو شەڕە تەقەیان لەگەڵ هێزەكانی حكومەتی ئازربایجانی لە هەرێمی ناگۆرنۆ-قەرەباخ لە رۆژی سێشەممە راگرتووە.
ئەمەش دوای توندترین شەڕو پێكدادان هات كە لە چەندین دەیە دەبێت بەم شێوەیە لەنێوانیان رووینەداوە.
رۆژی هەینی ئەو دوژمنكارییە پەرەیسەند لەو كاتەی هێزەكانی سوپای ئازەری سنووری ناوچەكانی ژێردەستی ئەرمینیەكانیان لە هەرێمی ناگۆرنۆ-قەرەباخ بەزاند بۆ گرتنەوەی شوێنە بەرزاییە ستراتیژییەكان، ئەو چیایانەی كە ئیتنیكی ئەرمەنیەكان لەنێو هەرێمی ئازربایجان بەدەستیانەوە بوو.
سەرۆكی كۆماری جوداخوازی ناگۆرنۆ-قەرەباخ رایگەیاند" ئێستا تەقەكردن لەنێوان هەردوولادا نەماوە، بەڵام هیچ رێككەوتنێكیش بۆ ئاگربەست واژۆ نەكراوە.
وەزیری بەرگری ئەرمینیاش بە ئاژانسی ئینتەرفاكسی راگەیاند" كە ئێستاش ناو بەناو گوێبیستی دەنگی تەقەكردن دەبین.
واشنتۆن و مۆسكۆ داوایان لە هەردوو لایەن كردووە شەڕو پێكدادانەكە بوەستێنن، كە بووەتە پاڵنەرێك بۆ توركیاش، وەك هاوپەیمانێكی ناوچەیی ئازربایجان، هاوسۆزی خۆی بۆ باكۆ دەرببڕێت.
ئەحمەد داود ئۆغلۆی سەرۆكوەزیرانی توركیا رایگەیاند "هەموو دنیا دەبێ بزانێت كە توركیا شان بەشانی ئازربایجان لە دژی داگیركاری و هێرشەكانی ئەرمینی.
