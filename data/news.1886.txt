محەمەد فایەق بەڕێوەبەڕی ڕاگەیاندنی قایمقامیەتی خورماتوو هەواڵەكەی پشت ڕاستكردەوەو ئەمڕۆ دوو شەممە 30/5/2016 بە (ڕێگای كوردستان)ی ڕاگەیاند:- چەكدارە نەناسراوەكان لە گەڕەكی عەسكەری شارۆچكەی خورماتوو هاوڵاتییەكی توركمانی سوننە مەزهەب بە ناوی (ڕەجەب رەمەزان محەمەد) لە دایكبووی ساڵی 1934 بەرەو شوێنێكی نادیار دەڕفێنن.
ناوبراو راشیگەیاند:- ماویەكە لە شارۆچكەی خورماتوو دیاردەی ڕفاندنی هاوڵاتییان لە لایەن چەكدارە نەناسراوەكانەوە سەری هەڵداوەتەوەو وتاكو ئێستاش چارەنووسی ئەو هاوڵاتییە ڕفێنراوە دیار نییە كە ئاخۆ ماوە یاخود كوژراوە چونكە هەندێك جار ئەو چەكدارانە هەركەسێك بڕفێنن دەیكوژن .
