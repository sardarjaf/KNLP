هێزه‌كانی‌ ئێشكگری‌ كه‌ناراوه‌كانی‌ ئه‌مریكا توانییان فڕۆكه‌وانێكی‌ پێشووی‌ ئه‌مریكا له‌نێو ده‌ریای‌ خۆرهه‌ڵاتی‌ كه‌ناره‌كانی‌ "ئه‌ریبیكا" رزگاربكه‌ن، كه‌ ماوه‌ی‌ 20 كاتژمێر بوو له‌نێو ئه‌و ده‌ریایه‌دا گیریخوارد بوو.
ولیام، له‌كاتێكدا به‌ته‌نیا له‌نێو رووباری‌ هومساسای‌ ولایه‌تی‌ فلۆریدا سه‌رگه‌رمی‌ راوه‌ماسی‌ بووه‌، له‌ناكاو له‌به‌له‌مه‌كه‌ی‌ كه‌وتووه‌ته‌خواره‌وه‌‌و هێله‌كی‌ تایبه‌ت به‌ڕزگاركردنی‌ له‌ده‌ریای‌ پێنه‌بووه‌‌و سه‌ره‌نجام خۆی‌ له‌قوڵایی‌ ده‌ریادا بینیووه‌ته‌وه‌، به‌پێی‌ سی‌ ئێن ئێن عه‌ره‌بی‌ 
ولیام ماوه‌ی‌ 20 كاتژمێر توانیوویه‌تی‌ مه‌له‌وان بكات‌و نه‌هێڵێت ژێر ئاوبكه‌ویت، پاشان هێزه‌كانی‌ ئێشكگری‌ كه‌ناراوه‌كان له‌ڕێی‌ كۆپته‌رێكه‌وه‌ رزگاری‌ ده‌كه‌ن.
جاكوب ئه‌تور سه‌ر به‌هێزه‌كانی‌ ئێشكگری‌ كه‌ناراوه‌كان ده‌ڵێت: زۆر ئه‌سته‌مه‌ كه‌سێك بتوانێت بێ‌ هێله‌كی‌ تایبه‌ت به‌رزگاربوون ئه‌و ماوه‌ زۆره‌ له‌نێو ده‌ریادا به‌زیندوویه‌تی‌ بمێنێته‌وه‌.
