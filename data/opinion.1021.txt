راستكردنه‌وه‌ی ڕه‌وتی ئاراسته‌ ڕێی بریار و بیركردنه‌وه‌ و شه‌مه‌نده‌فه‌ری سه‌ر هێڵی ئاسنینی دوور مه‌وداكانی سه‌ركردایه‌تی سیاسی كوردستان له‌و هه‌نگاوه‌وه‌ چرۆ ناكات كه‌ نوسینه‌كان هه‌میشه‌ ڕه‌خنه‌ئامێز و دژباوی ره‌وته‌ سیاسییه‌ هه‌رێمایه‌تی و جیهانبینییه‌كان بن، ئه‌و جۆره‌ قه‌ڵه‌مانه‌ی به‌م دیدگایه‌ بیركردنه‌وه‌كانیان زاخاو ده‌ده‌ن و ئاسۆكانی هزری و عه‌قڵمه‌ندییان به‌رفراوان ناكه‌ن، ئه‌وا له‌ چوارچێوه‌ی ئابڵوقه‌ دوورێكی ئابووری به‌رژه‌وه‌ندخواستی له‌ ده‌ڵه‌مه‌ی منداڵدانی ئاوه‌زه‌كانیانه‌وه‌ هاوێر ده‌بن و شه‌رمنده‌ی ره‌وته‌ نێو نه‌ته‌وه‌ییه‌كه‌ن، ئه‌مه‌یش به‌واتای به‌رگریكردن و پارێزه‌رگر و میراتگری ره‌وته‌ باوه‌كه‌ ناگه‌یه‌نێت، به‌ڵكو دیفاكتۆیانه‌ ده‌ڕوانینه‌ كۆی رووداوه‌كان، هه‌ڵه‌به‌ته‌ سه‌ركردایه‌تی سیاسی كوردستان به‌ ته‌واوی پارت و لایه‌ن و گروپه‌ سیاسییه‌كانیه‌وه‌ هێنده‌ خه‌ڵكی قاڵبووی تێدایه‌ كه‌ بزانن چ ده‌گوزه‌رێت و ناكرێ ئێمه‌یش سه‌رپێیانه‌ له‌و كه‌سانه‌ بڕوانین، كه‌ له‌ میدیاكانه‌وه‌ زور بوێر و پێ له‌ به‌ڕه‌ درێژ ده‌كه‌ن، و له‌ رووبه‌روویانیشدا شێرێكی نێو داوی مشكێكی چكۆڵه‌ن، به‌ دیدگای ئه‌و قه‌ڵه‌م به‌ده‌ستانه‌ ئه‌وه‌ی لای ئه‌وان عه‌یانه‌ لای ئه‌و سه‌ركردایه‌تییه‌ په‌نهانه‌، نه‌خێر له‌وێ بیركردنه‌وه‌كان چ له‌ رووی جیاوازی ئایدیا چ له‌ رووی بیركردنه‌وه‌ی تاكه‌كان جیاواز و هه‌مه‌لایه‌نه‌ن، بۆیه‌ ئه‌وه‌ی ئه‌و قه‌ڵه‌مانه‌ په‌ی پێ ده‌به‌ن له‌ سه‌دا هه‌شتا و پێنج بۆ نه‌وه‌تیان له‌ كن پارت و لایه‌نه‌ سیاسییه‌كان روون و ئاشكران و پێشتر خوێندنه‌وه‌یان بۆ كراوه‌ و كاردانه‌وه‌كانیشیان له‌ به‌رچاو گرتووه‌، هه‌ندێجاریش ده‌كه‌ونه‌ هه‌ڵه‌وه‌ ئه‌مه‌یش به‌واتای ئه‌وه‌ نییه‌ بیریان بۆ ئه‌و كاره‌ نه‌چوو بێت ، لێ ئه‌وه‌ی لای ئێمه‌ی كه‌سانی ئاسایی روونه‌ ئه‌وه‌ نییه‌ له‌ كۆی سیاسه‌ت و پێشهاته‌كاندا هه‌ن، بۆیه‌ كاتێك قه‌ڵه‌مه‌ بوێره‌كان ده‌یانه‌وێت نوسینێكی ره‌خنه‌ئامێز یا رێنیشاندانێكی سیاسیانه‌ی چاره‌نووسساز به‌و سه‌ركردایه‌تییه‌ نیشان بده‌ن، گه‌ره‌كه‌ بیركردنه‌وه‌كانیان په‌یوه‌ستبوونێكی قووڵی به‌ ئاسۆیه‌كی هزرمه‌ندانه‌ی به‌رفره‌وه‌ هه‌بێت، جا ئافاته‌كه‌ له‌وێدایه‌ له‌و خودان قه‌ڵه‌مانه‌ ئه‌ندامانی سه‌ركردایه‌تی یه‌كێك له‌و لایانه‌ سیاسییانه‌ بن كه‌ بڕیار به‌ده‌ستن، ئه‌گه‌ر مه‌به‌ست به‌رژه‌وه‌ندخوازی نه‌بێت، ده‌كارێ ئه‌و بیرو دیدانه‌ له‌ كۆبوونه‌وه‌كانا هه‌ڵاوێر بكا، ئه‌وانه‌ باش له‌وه‌ حاڵین كه‌ دیوی دووه‌می رووداو و پیَِشهات و ساسییه‌كانی بۆ خراوه‌ته‌ روو و ئاقیبه‌ته‌كه‌ی ده‌زانێ، ناچار به‌لای كه‌مه‌وه‌ یا ئه‌زعه‌فه‌لئیمان ، یه‌ك من و تۆ و خوێنه‌ری پێ ختوكه‌ و جۆش ده‌دات، دوو جاڕدانی ناوده‌ركردن و پێناسه‌ی خوده‌ و لێره‌یشه‌وه‌ ده‌نگه‌كانی كۆنگره‌ی ئاینده‌ی حیزبه‌كه‌ی مسۆگه‌ر ده‌كات .
