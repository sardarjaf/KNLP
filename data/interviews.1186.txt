كەس نییە لە شاری سلێمانی حەمەی عەبۆل نەنانسێ هەر كاتێ گوێ بیستی ناوی ئەو كەلە پیاوە دەبیستن یادەوەرییە وەرزشییەكانی بەبیریان دێتەوە ئەم وەرزشكارە دێرینە توانیوویەتی بە درێژایی مێژووی ژیانی خزمەتی بواری تۆپی پێ بكات چ وەكو یاریزان یان راهێنەر یان ناوبژیوان ئێمەش لە فایلی وەرزشی هەفتەنامەی گوڵان بە باشمانزانی سەردانی شاری سلێمانی بكەین و لە نزیكەوە ئاگاداری باری ژیانی و تەندروستی و دوایین چالاكییەكانی بین و ئەم دیمانەیەمان لەگەڵدا ساز كرد.
- وەكو هەموو وەرزشكارێك سەرەتا لە كۆڵانەكان و دواتر تیپە میللییەكان یارییم كردووە و دواتریش لە یانەكان یارییم كردووە.
- بەڕاستی وەرزشی ئێستا وەكو ساڵانی پێشوو نییە ئێستا تەنیا گرنگی بە یاریزانانی دەرەوەی شار دەدرێ و یاریزانانی خۆمان بێ تاقەت بووینە چونكە بوارییان پێنادرێت، ئێمە دەبێ هەوڵ بدەین لە شاری سلێمانی یاریزانی خۆمان ئامادە بكەین و بۆ تیپی یەكەم سەریان بخەین باشترە لەوەی شەش یان حەوت یاریزانی عەرەب بهێنین كە لە سلێمانی ئەو توانایەمان نییە.
- من هیچ یادەوەرییەكی وا ناخۆشم نەدیووە هەندێ شتمان تووش هاتووە بەس ناتوانم وەكو یادەوەری تاڵ ناوی بهێنم.
- دوای ئەوەی یارییم بەجێهێشت نەمتوانی وەرزش بەجێ بهێڵم روومكردە بواری ناوبژیوانی پلە سێ و دوو و دواتر ساڵی 1986 لە بەغدا بوومە پلەیەكی ئێراق.
- زۆر یاری بەهێز هەبوو كە سەیرمان دەكرد و لە دڵی خۆم دەموت بریا من لەو یارییە ناوبژیوان بام و چۆنم بەڕێوە دەبرد.
- زۆر لەلایەنەكان بە نووسراو داوای حەمەی عەبۆلیان دەكرد و تا ناوبژیوانیان بۆ بكەم چونكە ئێمە لایەنگیری كەسمان نەدەكرد .
- ئێستا ئاستیان مام ناوەندییە خۆت دەزانی گلەیی و گازاندە زۆر دەكرد و هەڵەیەكی بچووك دەكرێ گەورەی دەكەن لە مۆندیال یاری ئەڵمانیا و ئینگلتەرەمان بینی كە گۆڵی ئینگلتەرەیان نەژمارد وكەسیش قسەی نەكرد بۆیە من لە ناوبژیوانانی كوردستان رازیم و نابێ ئەوەش لە بیر بكەین جاری وا هەیە ناوبژیوان هەڵەی نەكردووە بەڵام بەهۆی نەزانینی سەرپەرشتیاری تیپ وەیان راهێنەر لە یاسا یاریزانان تووشی كێشە دەبن لەگەڵ ناوبژیوانان و ئاژاوە دروست دەكەن.
- بەڕاستی ئەم مووچەیە گەرچی وەك پێویست نەبوو بەڵام پێی خۆشحاڵ بووین كە ناوی رێزلێنان بوو، ئێستا دەڵێن ئەوەی مووچەی هەبێ یان خانەنشین بێت ئەوا رێزلێنانی نادرێتی، باوكم هەیە ساڵانێكی زۆرە خزمەتی وەرزشی كردووە و خانەنشینە بۆ رێزلێنان وەرنەگرێ، نازانم ئەوانەی ئەو شتەیان داناوە بیریان لەوە نەكردۆتەوە كە ئەو كەسە خزمەتی وەرزشی كردووە و مافی خۆیەتی وەری بگرێ تا كەس و كاری سوودی لێوەربگرن.
- ئەمە دەگەڕێتەوە سەرخۆیان چەندین وەرزشكاری كۆنمان هەیە خزمەتێكی زۆری وەرزشیان كردووە و كە ئاوڕیان لێ نەداونەتەوە و مووچەیەكی رێزلێنان هەبوو ئەویشیان بڕی لەوەی گرنگتر سەرەڕای نەمانی رێزلێنان هێشتا بەردەوامن لە خزمەتكردن.
- من و مامۆستا حەمە سەعید زیاتر سەرپەرشتیاری لاوان و تازە پێگەیشتووان و پلە دوو و سێیەكانمان دەكەین ئێوە باش دەزانن یەكێكین لە ناوبژیوانە كۆنەكانی ئێراق و كوردستان و ئەوەندەی ئێمەی شارازانین و شەوانە سەیری یارییەكان دەكەین و بەوەوە خۆشە لە پلە نایابەكان بەشداری بكەین.
- ئەم پرسیارە زۆر دووبارە دەبێتەوە، ئێمە لەبەر ئەوەی هەموو یارییەك لامان چارەنووسسازبوو و چەندین گۆڵمان لە دەست دەدا و بێ تاقەت دەبووین هێڵی بەرگریش باش یارییان دەكرد منیش ناچار دەبووم بە قسە و هاوار هاوار پێدا دەهاتم ئەوەش ناشیرین نەبوو بەڵام دڵمان بۆ یانەكە دەسووتا.
- بەڵێ سەرەتا كە نەشتەرگەریم بۆ كرا لەلایەن بەرپرسان هاوكاری كرام و ئێستاش قاچم پێویستی بە نەشتەرگەری هەیە و پارەیەكی زۆری دەوێ و بە كەسم نەگوتوە حەزیش ناكەم بە كەسیش بڵێم خۆیان چاویان دەبینێ و كێشەكەم دەبینن و هاوكاریم ناكەن.
- زۆر سوپاسی ستافی گوڵان دەكەم كە ماندووبوون لە هەولێر هاتوون بۆ بەسەركردنەوەی من و هیواداریشم لەم كارە پیرۆزەتان بەردەوام بن و وەرزشكاران بەسەر بكەنەوە و كێشەكانیان بخەنەڕوو.
