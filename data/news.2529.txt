هەر دوای راگەیاندنی توركیا بەدروستكردنی ناوچەی ئارام لە سوریا لە چوارچێوەی رێكەوتنی نێیوان ئەوان و ئەمریكادا بەتایبەتیش كە هەردوولا دەتوانن لەكاتی هاتنە ناوەوەی هێزەكانی داعش و یەپەگە بۆ ناوچەی ئارام لێیان دەن، وته‌بێژی‌ وه‌زاره‌تی‌ ده‌ره‌وه‌ی‌ ئه‌مریكا، رایگه‌یا‌ند، له‌ رێككه‌وتنی‌ نێوان ویلایه‌ته‌ یه‌كگرتووه‌كانی‌ ئه‌مریكا و توركیا، هاتووه‌، هێزه‌ ئاسمانییه‌كانمان ده‌توانن بنكه‌ی‌ ئه‌نجه‌رلیك به‌كار بهێنن، به‌ڵام پرسی‌ دروستكردنی‌ ناوچه‌ی‌ پارێزراو له‌ سوریا، نه‌هاتووه‌، ئه‌وه‌ش دوای‌ چه‌ند كاتژمێرێك له‌وه‌هات، توركیا وتی‌ له‌وباره‌یه‌وه‌ رێككه‌وتووین.
مارك تۆنه‌ر، وته‌بێژی‌ فه‌رمی‌ وه‌زاره‌تی‌ ده‌ره‌وه‌ی‌ ئه‌مریكا، روونیكرده‌وه‌، رێككه‌وتنه‌كه‌یان له‌گه‌ڵ توركیا له‌سه‌ر بنكه‌ سه‌ربازییه‌كه‌ی‌ ئه‌نجه‌رلیكه‌، به‌هیچ شێوه‌یه‌ك باس له‌ ناوچه‌ی‌ پارێزراو له‌ سوریانەكراوە، ئه‌وه‌شی‌ خسته‌ڕوو، كه‌ تێگه‌یشتنی‌ واشنتۆن بۆ رێككه‌وتن له‌گه‌ڵتوركیا ئه‌وه‌یه‌، هاریكارییه‌كان پته‌و بكه‌ین بۆ له‌ناوبردنی‌ داعش، به‌هیچ شێوه‌یه‌ك ئه‌وه‌ی‌ ناونراوه‌ "ناوچه‌ی‌ پارێزارو" راست نییه‌.
