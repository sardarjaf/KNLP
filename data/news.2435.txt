داعشێكی تورك كە لەقەزای تەلەعفەر هەڵاتووە داوای هاوكاری لەئەردۆگان كردووە بۆ گەڕانەوە بۆ وڵاتەكەی.
داعشێكی تورك بەناوی ئۆرهان سازاك كە لەریزەكانی رێكخراوی تیرۆریستی داعشدابووە، لەدوای كۆنتڕۆڵكردنەوەی لەلایەن هێزە عیراقییەكانەوە، لە قەزای تەلەعفەر لەگەڵ خێزانەكەی هەڵاتووە و پەیوەندی بە كەسوكارییەكەیەوە كردووە تا داوا لە رەجەب تەیب ئەردۆگان سەرۆك كۆمار و بیناڵی یڵدرم سەرۆك وەزیرانی توركیا بكەن سوود لەیاسای پەشیمانبوونەوە ببینێت و  هاوكاری بكەن بۆ گێڕانەوەی بۆ توركیا.
بەپێی زانیارییەكانی رۆژنامەی زەمانی توركی ، داعشە توركەكە لەدوای هەڵاتنی لەگەڵ خێزانەكەی لەتەلەعفەر، رووی لە گوندێكی سنوورەكە كردووە كە لەژێر كۆنتڕۆڵی هێزی پێشمەرگەدایە، بەڵام پێشمەرگەی رێگەی پێنەداوە بەناوچەكە تێپەڕبێت تا بگەڕێتەوە توركیا و داوای لەكەسوكارەكەی كردووە لەتوركیا داوای هاوكاری لەئەردۆگان و بیناڵی یڵدرم بكەن تا هاوكاری گێڕانەوەی بكەن بۆ وڵاتەكەی.
ئۆرهان سازاك  تەمەن 35 ساڵ دانیشتووی شاری ئیستانبوڵی توركیا بووە و لە ساڵی 2015وە پەیوەندی بە گرووپی تیرۆریستی داعشەوە كردووە و لەقەزای تەلەعفەر نیشتەجێبووە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
