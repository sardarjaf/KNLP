باسل ئه‌لعوبه‌یدی‌ پسپۆڕی‌ ئابووری‌، هۆكاره‌كانی‌ به‌رزبوونه‌وه‌ی‌ نرخی‌ نه‌وتی‌ ئاشكراكردو رایگه‌یاندووه‌ هۆكاری‌ سه‌ره‌كی‌ ئه‌و پشێویی‌‌و ئاڵۆزییه‌ سیاسییانه‌یه‌ كه‌ناوچه‌كه‌ی‌ گرتووه‌ته‌وه‌.
وتیشی‌" دۆخی‌ بازاڕه‌كانی‌ نه‌وتی‌ جیهانی‌ یارمه‌تیده‌ر نییه‌ بۆ به‌رزبوونه‌وه‌ی‌ نرخی‌ یه‌ك به‌رمیل نه‌وت بۆ 100 دۆلار، به‌هۆی‌ بوونی‌ نه‌وتی‌ به‌ردین‌و بوونی‌ نه‌وتی‌ ئاسایی‌ له‌وڵاتانی‌ به‌رهه‌مهێنه‌ری‌ نه‌وت"، ئاماژه‌ی‌ به‌وه‌شكردووه‌ كه‌ " تێچووی‌ یه‌ك به‌رمیل نه‌وتی‌ به‌ردین ده‌گاته‌ شه‌ست دۆلار، بۆیه‌ له‌سایه‌ی‌ بوونی‌ نه‌وتی‌ ئاساییدا، به‌كاربه‌ری‌ نه‌وتی‌ به‌ردین بوونی‌ نییه‌".
نه‌وتی‌ به‌ردین یه‌كێكه‌ له‌جۆره‌كانی‌ نه‌وتی‌ سووك‌و له‌و به‌ردانه‌وه‌ به‌رهه‌مده‌هێنرێت كه‌ مادده‌ی‌ "كیرۆجین"ی‌ تێدایه‌و له‌ڕێی‌ گه‌رمییه‌وه‌ ده‌كرێته‌ شله‌یه‌كی‌ هایدرۆكاربۆنی‌‌و له‌جێی‌ نه‌وتی‌ خاو به‌كارده‌هێنرێت، به‌ڵام تێچووه‌كه‌ی‌ له‌نه‌وتی‌ ئاسایی‌ زیاتره‌.
