نێردەی نەتەوەیەکگرتووەکان لە عیراق رایگەیاند، بەھۆی پەرەسەندنی شەڕی نێوان داعش و ھێزەکانی حکومەتی عێراق لەماوەی دوو ساڵی رابردوودا نزیکەی ١٩ ھەزار ھاووڵاتی لە عێراق کوژراون و زیاتر لە ٣٦ ھەزار کەسی تریش برینداربوون.
نێردەی نەتەوەیەکگرتووەکان بەبەشداری نووسینگەی رێکخراوی مافی مرۆڤ لەژنێف لە راپۆرتێکیدا رایگەیاند: بەھۆی پەرەسەندنی شەڕی نێوان داعش و ھێزەکانی حکومەتی عیراق لەسەرەتای ساڵی دووھەزارو چواردەوە تا کۆتایی دوو ھەزارو پانزە بووەتەھۆی کوژرانی ھەژدە ھەزار و ھەشت سەدوو دوو کەس و ھەروەھا سی و شەش ھەزار و دووسەد و چل و پێنج کەسی دیکەش بریندار بوون، کە نیوەی رێژەی قوربانیان لە ناوچەکانی بەغداد و دەوروبەری بوون نەتەوەیەکگرتوەکان پێبینی ئەوەشی کردووە کە ژمارەی قوربانییەکان لەو رێژەیە زیاتر بێت ئەمە جگە لەوەی زیاتر لە یەک ملیۆن منداڵ لە خوێندن بێبەش بوون.
