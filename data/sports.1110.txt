شەوی رابردوو ركابەرییەكانی هەفتەی شانزەیەمی كاڵچۆ دەستیان پێكرد و لە یاری لوتكەی ئەو هەفتەیەشدا   یانەی یۆڤانتۆسی پاڵەوانی شەش وەرزی رابردووی سكۆدیتۆ لە یاریگا و بەردەم هاندەرانیدا رووبەرووی یانەی ئینتەرمیلان بۆوە   لە سەرەتای یاریەكەوە یاریزانانی هەردوو یانە فشارێكی زۆریان خستە سەر گۆڵی یەكتر و چەندین جاریش نزیك بوون لە تۆمار كردنی گۆڵی پێشكەوتنی خۆیان   بەڵام سەرجەم هەوڵەكانیان بێ ئەنجام بوون و گێمی یەكەمی یاریەكەش بە بێ گۆڵ كۆتایی پێهات   لە گێمی دووەمدا راهێنەری هەردوو یانە ریزەكانیان رێكخستەوە و یاریەكەش بە بەراورد لەگەڵ گێمی یەكەم   بەهێزیەكی زیاتری بەخۆوە بینی   بە تایبەتی لەلایەن یاریزانانی خانمە پیرەكەوە كە هەموو هەوڵێكی خۆیان خستبووە كار بە تۆمار كردنی گۆڵێك سێ خاڵی گرنگی یاریەكە بەدەست بهێنن و یەكەم دێربی ئیتاڵیای ئەم وەرزەش بە سوودی خۆیان یەكلایی بكەنەوە   بەڵام تا كۆتایی ئەنجامەكە هیچ گۆرانكارییەكی بەسەردا نەهات و بە بێ گۆڵ بۆ هەردوولا تەواو بوو   بەو یەكسان بوونەش یانەی ئینتەرمیلان بە كۆكردنەوەی 40 خاڵ پارێزگاری لە پێشەنگی ریزبەندی خولەكە كرد و یۆڤانتۆسیش بە 38 خاڵ و بە شێوەیەكی كاتی چووە پلەی دووەمی ریزبەندی كاڵچۆ
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
