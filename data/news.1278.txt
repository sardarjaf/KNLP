به‌هۆی‌ دواكه‌وتنی‌ مووچه‌كانیانه‌وه‌ ماوه‌ی‌ سێ‌ رۆژه‌ كارمه‌ندان و فه‌رمانبه‌رانی‌ سه‌رۆكایه‌تی‌ شاره‌وانی‌ هه‌ڵه‌بجه‌ بایكۆتی‌ ده‌وامیانكردووه‌ و كاروباری‌ هاوڵاتیان به‌ڕێ‌ ناكرێت، جێگری‌ سه‌رۆكی‌ شاره‌وانی‌ هه‌ڵه‌بجه‌ش رایده‌گه‌یه‌نێت، كارمه‌ندانی‌ و فه‌رمانبه‌ران رایانگه‌یاندووه‌ تاكوو مووچه‌ وه‌رنه‌گرن ده‌وام ناكه‌ن و كاروو باری‌ هاوڵاتیان به‌رێ‌ ناكه‌ن.
كوێستان ئه‌كره‌م جێگری‌ سه‌رۆكی‌ شاره‌وانی‌ هه‌ڵه‌بجه‌ به‌ خه‌ندانی‌ راگه‌یاند،ماوه‌ی‌ سێ‌ رۆژه‌ كارمه‌ندان و فه‌رمانبه‌رانی‌ سه‌رۆكایه‌تی‌ شاره‌وانی‌ هه‌ڵه‌بجه‌ ده‌سیتیان به‌ مانگرتن و بایكۆتكردنی‌ ده‌وام كردووه‌ به‌هۆی‌ دواكه‌وتن و پێنه‌دانی‌ مووچه‌كانیانه‌وه‌.
وتیشی‌: "ئێمه‌ وه‌ك ئیداری‌ شاره‌وانی‌ هه‌ڵه‌بجه‌ ده‌وامی‌ خۆمان ده‌كه‌ین، به‌ڵام كارمه‌ندان و فه‌رمانبه‌رانی شاره‌وانی‌ ده‌وام ناكه‌ن و كاروباری‌ هاوڵاتیان له‌ شاره‌وانی‌ هه‌ڵه‌بجه‌ به‌رێ‌ ناكرێت".
راشیگه‌یاند: "نیگه‌رانین به‌هۆی‌ ئه‌م بارودۆخه‌وه‌ كه‌ روویداوه‌ قه‌یرانی‌ دارایی‌ دروستبووه‌، به‌ڵام فه‌رمانبه‌رانیش ماوه‌ی‌ سێ‌ مانگه‌ مووچه‌یان وه‌رنه‌گرتووه‌ و ئه‌گه‌ر مووچه‌ وه‌رنه‌گرن ناتوانن بژێوی‌ ژیانیان به‌ڕی‌ بكه‌ن".
