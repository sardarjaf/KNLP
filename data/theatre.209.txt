ناو چایخانه‌یه‌که‌ ، ده‌نگ و ته‌قه‌ی تاوڵه‌و دۆمینه‌و تێکدانی چا و شتنی پیاڵه‌ و ژێر پیاڵه‌ تێکه‌ڵاو به ده‌نگه‌ ده‌نگی خه‌ڵکه‌که‌یه‌ .
له‌م نێوه‌نده‌دا شێرزادی ته‌مه‌ن  (9) ساڵان که‌ کاری بۆیاخچێتی ده‌کات جووتێك پێڵاوی به‌ده‌سته‌وه‌یه‌و دێته‌ نێو چایخانه‌و ده‌چێته‌ به‌رده‌م مامۆستا سه‌رداری ته‌مه‌ن (46) ساڵ که‌سه‌رقاڵی خوێندنه‌وه‌ی رۆژنامه‌یه‌که‌ جووتێك نه‌علی له‌پێدایه‌ ، پێڵاوه‌کانی له‌به‌رده‌م پێکانیدا داده‌نێت.
مامۆستا سه‌ردار فه‌موو ئه‌وه‌ پێڵاوه‌کانته‌
سه‌ردار پێنج هه‌زارییه‌کی بۆ ده‌رده‌کات و ده‌یداته‌ ده‌ستی شێرزادی بۆ یاخچی   ... شێرزادیش  دوو هه‌زار باقی ده‌داته‌وه‌ ، مامۆستا سه‌ردار  به‌سه‌رسامییه‌وه‌ سه‌یری باقییه‌که‌ی ده‌کات .
نا.. مامۆستا هه‌ر وایه‌  هه‌موو شتێك گرانبووه‌ ..
شێرزاد ده‌ست ده‌داته‌ نه‌عله‌کانی به‌رده‌م پێی سه‌ردارو هه‌ڵیانده‌گرێ و ده‌ڕوات و ده‌ست ده‌کات به‌هاوار کردن ........... 
                                      بۆیاخ ... بۆیاخی شووشه‌یت بۆ بکه‌م ، بۆیاخ .
2... ڕۆژه‌ ... شه‌قامی به‌رده‌م چایخانه‌ ... ده‌ره‌وه‌یه‌ .
بۆیاخچیه‌كی پێلاو که‌ناوی رێکه‌وته‌  و ته‌مه‌نی (40) ساڵ ده‌بێت، له‌گه‌ڵ پیاوێکی وورده‌واڵه‌ فرۆش که‌ ناوی بورهانه‌ و ته‌مه‌نی (58) ساڵه‌  له‌سه‌ر شۆسته‌ی شه‌قامه‌که‌ له‌نزیک یه‌که‌وه‌ سه‌رقاڵی کاری خۆیانن و مێزی بۆیاخه‌که‌ی شێرزادیش هه‌ر له‌ریزی ئه‌واندایه‌ .
پاش که‌مێك شێرزاد ده‌گه‌ڕێته‌وه‌و جووتێك  نه‌علی به‌ده‌سته‌وه‌یه‌و دێته‌وه‌ لای مێزی بۆیاخ کردنه‌که‌ی ، له‌م کاته‌دا  مامۆستا سه‌رداریش دێت بۆلای بۆیاخ چییه‌که‌ی درواسێی  پێنچ هه‌زارییه‌ک ده‌رده‌کات و به‌ده‌نگی به‌رز بۆ ئه‌وه‌ی شێرزاد گوێیلێ بێت .
فه‌رموو ئه‌و پێنج هه‌زارییه‌ بۆ تۆ .
بۆچی مامۆستا خۆمن بۆیاخم بۆ نه‌کردوی؟
                                         ئیتر بۆ ئه‌و پاره‌یه‌م ده‌ده‌یتێ ؟
                                          خۆم حه‌زده‌که‌م .. له‌باتی ئه‌وه‌ سبه‌ینێ فلچه‌یه‌ك ‌
                                       به‌ڵام ئه‌و پاره‌یه‌ زۆره‌ .. بۆیاخکردنیش
پاره‌که‌ی بۆ ده‌خاته‌ سه‌ر مێزی بۆیاخه‌که‌ی و ده‌روات و ده‌چێته‌  لای بورهانی دراوسێی و ده‌ست ده‌کات به‌گیرفانیداوپێنج هه‌زارییه‌ک ده‌رده‌کات ، به‌ڵام به‌به‌رده‌وامی شێرزادی بۆیاخچی چاوه‌وه‌ چاویه‌تی و سه‌رنجی مامۆستا سه‌ردار ده‌دات  تا ئه‌و کاته‌ی پێنج هه‌زارییه‌کی تریش بۆ بورهان ده‌خاته‌ سه‌ر شته‌کانی .
ئه‌و پاره‌یه‌  بۆ تۆ  خاڵه‌ گیان .
نا خاڵه‌ گیان بۆ تۆ خۆم حه‌ز ده‌که‌م.
سه‌ردار  هه‌نگاو ده‌نێت و ده‌ڕوات.
شێرزاد ئه‌م کاره‌ی مامۆستای به‌لاوه‌ سه‌یر ده‌بێت و ده‌که‌وێته‌ بیر کردنه‌وه‌ و  خه‌یاڵ ده‌یباته‌وه‌ له‌گه‌ل ناخی خۆی ده‌دوێ (مه‌نه‌لۆج).
باشه‌ بۆ مامۆستا هاته‌ ده‌ره‌وه‌و پاره‌ی
                             دا به‌وان ...به‌ڵام من بۆ یاخیشم بۆ کرد
                            نازانم تێناگه‌م ئاخر بۆ؟ باشه‌ خۆ من
                            بۆیاخێکی زۆر جوانیشم بۆکرد بوو!!!.
نا... نا ..ئه‌وه‌ نه‌بوو...تۆبڵێی منی نه‌دیبێ؟
                            نا.. ئه‌وه‌ نییه‌... ئه‌و مامۆستایه‌ شێته‌ ..
                           نا ئه‌وه‌ش نییه‌ ...شێت وا ناکات ...خه‌ریکه‌
                          سه‌رم ئه‌یاته‌ ئازار ..ئه‌ی باشه‌ بۆ....
له‌م کاته‌دا نه‌فه‌رێک ته‌مه‌نی (30) ساڵ ده‌بێت، به‌ئاگای  ده‌هێنێته‌ قاچێکی ده‌خاته‌ سه‌ر مێزه‌که‌ی شێرزاد.. که‌سه‌ر هه‌ڵده‌بڕێت کابرایه‌ک به‌ جل و به‌رگی پۆلیسیه‌وه‌یه‌و جووتێك پۆستاڵی له‌ پێدایه‌ .
ژوورێکی ماڵی شێرزاده‌ ... شێرزاد له‌ پێخه‌فێکی شڕو ژوورێکی گڵیندا خه‌وی لێکه‌وتوه‌ ، دانه‌ جیڕێیه‌تی و ده‌جوڵێته‌وه‌ به‌ده‌م خه‌وه‌وه‌ وهه‌ناسه‌ برکێیه‌تی و ده‌مووچاوی عاره‌قه‌ی کردووه‌و دیاره‌ خه‌و ده‌بینێت.
ته‌واوکه‌ری دیمه‌نی (3)یه‌و خه‌وه‌ .. ده‌نگی هه‌ناسه‌بڕکێی  شێرزاد ده‌بیسترێ....ده‌شتێکی تاریه‌که‌ شێرزاد به‌ته‌نهایه‌ و له‌نێوکۆمه‌ڵێكی زۆری پۆستاڵی ڕه‌ش و قاوه‌ییایه‌و بۆیاخیان ده‌کات ... شێرزاد به‌به‌رده‌وامی و خێراییه‌کی سه‌یر فڵچه‌ به‌ پۆستاڵه‌کاندا دێنێ و هه‌ناسه‌ بڕکێیه‌تی .... فڵچه‌ به‌دوای فڵچه‌ به‌پۆستاڵیا دێنێت و پۆستاڵ به‌ دوای پۆستاڵ دێت ، هه‌ناسه‌ش دوای هه‌ناسه‌ توونگتر ده‌بێت ، له‌م کاته‌دا له‌دووره‌وه‌  ڕوناکیه‌ك دروست ده‌بێت و سه‌رنجی ئه‌م بۆخۆی ڕاده‌کێشێ ،وورده‌ وورده‌ تیمپۆی ده‌ست وفڵچه‌ی خاو ده‌بێته‌وه‌ .
مامۆستا سه‌ردار ده‌رده‌که‌وێ و بزه‌یه‌کی تاڵی سه‌ر لێوانی بۆ ده‌کات و ده‌ستی بۆ هه‌ڵده‌بڕێ .
شێرزاد له‌بۆیاخکردنی پۆستاڵ ده‌وه‌ستێو هاوار له‌ مامۆستا سه‌ردار ده‌کات .
ته‌واکه‌ری دیمه‌نی 3 و 4 ره‌ ... ئه‌و ژووره‌یه‌ که‌ شێرزاد تێیدا خه‌وتووه‌ ... شێرزاد به‌ده‌م هاوار کردنی مامۆستاوه‌ خه‌به‌ری ده‌بێته‌وه‌.
شێرزاد به‌پرتاو خۆی ده‌کات به‌و چایخانه‌یه‌ی به‌ به‌رده‌وامی مامۆستا سه‌ردار هاتووچۆی ده‌کات و خۆی له‌به‌رده‌میدا بۆیاخچێتی ده‌کات.
دیاره‌ به‌دوای نه‌فه‌رێكدا ده‌گه‌ڕێت ،تائه‌و کاته‌ی له‌ کاوه‌ی چایچی ته‌مه‌ن (39)ساڵ ده‌پرسێ .
کاك کاوه‌ ئه‌وه‌ مامۆستا سه‌ردار ئه‌مڕۆ
شێرزاد به‌بێ ئومێدی له‌ده‌رگای چایخانه‌ دێته‌ ده‌رێ ، ده‌بینێ دووکه‌س خه‌ریکی لافیته‌یه‌کی ڕه‌شن و هه‌ڵیده‌واسن به‌لا دیواری نێوان  دووکانه‌کانی پاڵ چایخانه‌که‌دا ... سه‌رنجی شێرزاد ڕاده‌کێشێ و ده‌چێته‌ نزیكی و له‌به‌رخۆیه‌وه ده‌ست به‌خوێندنه‌وه‌ی ده‌کات.
به‌داخ وکه‌سه‌رێکی زۆره‌ دوێنێ ئێوارێ به‌هۆی
شێرزاد به‌خوێندنه‌وه‌ی لافیته‌که‌ زۆر بێتاقه‌ت ده‌بێت ،پێکانی زۆر قورس ده‌بن و به‌ناڕه‌حه‌ت هه‌نگاو به‌ره‌و  لای مێزی بۆیاخکردنه‌که‌ی ده‌نێت و پاشان له‌سه‌ر ته‌پڵه‌که‌ بچوکه‌که‌ی پشتی مێزه‌که‌ی دا ده‌نیشێ و به‌رچاوانی فرمێسک ده‌یانگرێ و تا ئه‌و کاته‌ی فرمێسکه‌کان به‌روخساریا دڵۆپ دڵۆپ دێنه‌ خوارێ ، له‌م کاته‌دا که‌سێك به‌جلی سه‌ربارزییه‌وه‌ قاچێکی که‌ پۆستاڵی له‌پێدایه‌ ده‌یخاته‌ سه‌ر مێزی بۆیاخکردنه‌که‌ی .
ده‌ی بچکۆل بۆ یاخیکه‌ .... به‌لام شووشه‌یی بێت .
ته‌واو.
