كۆمیتەی رێكخستنی قەرەتەپەى حزبی شیوعی كوردستان بەهاوكاری تیمی پزیشكی گەل سەر بەحزبی شیوعی عێراق رۆژی 6ی ئایار لە قوتابخانەی سەدا، چارەسەری پزیشكیان بۆ 150 هاوڵاتی لە ناحیەی قەرەتەپە كرد، تیمی پزیشكی گەل بە سەرپەرشتی د.مەزاحم موبارەك بوو، لەگەل تیمێكی خۆبەخشی پزیشكی.
ئەحمەد رەحمان بەرپرسی كۆمیتەی رێكخستنی قەرەتەپە تایبەت بە رێگای كوردستانی راگەیاند: بە مەبەستی خزمەتكردنی ئاوارەكان و هاوڵاتیانی كەمدەرامەت بەهاوكاری پزیشكی گەل و تیمێكی خۆبەخشی پزیشكی بەبێ بەرامبەر چارەسەری نزیكەی (150) هاوڵاتی كردو بەگوێرەی پێویست دەرمان بۆ نەخۆشەكان دابەشكرا .
