کاروان محەمەد وتەبێژی پۆلیسی هاتوچۆی سلێمانی رایگەیاند، ڕۆژی چوارشەممە ١٨ی ئایاری 2016 مەفرەزەیەک لە پۆلیسی هاتوچۆ لەبەردەم یەکێک لە مزگەوتەکانی سلێمانیدا لێپرسینەوە لەو ئۆتۆمبیلانەکردووە کە سەرپێچی یاساکانی هاتوچۆیان کردووە، دوای ئەوەی نەقیبێکی هێزەکانی ٧٠ مۆڵەتی پێ نەبووە و لەکاتی لێپرسینەوەدا سوکایەتی بە کارمەندەکەی هاتوچۆ و دواتریش بردویانە فەرماندەی و لێیان داوە، ئەویش دواتر سکاڵای یاسایی لەسەر تۆمار کردووە.
وتەبێژی پۆلیسی هاتوچۆی سلێمانی رایگەیاند ڕاشیگەیاند، دوای ئەوەی مەفرەزەی پۆلیسی هاتوچۆ داوای مۆڵەتیان لە ئەفسەرەکەی هێزەکانی یەکەی ٧٠ کردووە، پێی نەبووە، دواتر کارمەندانی هاتوچۆ وتویانە ساڵانەکەت لای خۆمان گل دەدەینەوە هەتا مۆڵەتەکەت دەهێنیت، بەڵام ئەو قبوڵی نەکردووە و وتویەتی من ئەفسەرم، بەو هۆیەوە هێزێکی لیوای سێی تایبەت هاتوون و مفەوەزەکەی هاتوچۆیان بردووە بۆ فەرماندەی و لەوێش لێیانداوە و سوکایەتیشیان پێکردووە.
ناوبراو ئەوەشی نەشاردەوە كە "دواتر چەند ئەفسەرێکی هاتوچۆ چونەتە فەرماندەی و مفەوەزەی هاتوچۆی سلێمانیان هێناوەتە دەرەوە و بردویانە بۆ دادگا و ئەویش سکاڵای یاسایی تۆمارکردووە لەسەر ئەفسەرەکەی هێزەکانی ٧٠".
