بەرپرسانی وەزارەتی تەندروستی پاكستان بە ئاژانسەكانی ئەو وڵاتەیان راگەیاند زیاتر لە (180) هاووڵاتیی پاكستانی بەهۆی بەرزبوونەوەی پلەی گەرماوە گیانیان لەدەستداوەء ئاماژەیان بەوە كردووە كە شاری كەراچی بە گیانلەدەستدانی نزیكەی (120) كەس زۆرترین قوربانیی داوە.
بەرپرسی بەشی فریاكەوتنی خێرای یەكێك لە نەخۆشخانەكانی كەراچی بە ئاژانسەكانی راگەیاند زۆربەی قوربانیان هاووڵاتیانی بەساڵاچوونء پاش ئەوەی بەهۆی گەرماژۆییەوە تووشی تایەكی زۆر بوون و بەشێكی بەرچاو لە ئاوی جەستەیان لەدەستداوە، بێهۆش بوونء دواتر گیانیان لەدەستداوە.
بەپێی زانیاریەكان گەرمای بەشێك لە ناوچەكانی پاكستان تا چلء پێنج پلە بەرز بۆتەوەء بەهۆی بەرزبوونەوەی رێژەی بەكارهێنانی كارەباوە سیستەمی كارەبای ئەو ناوچانە بارگرانی كەوتۆتە سەرء لە كارەبای نیشتمانی بێبەش بوون.
