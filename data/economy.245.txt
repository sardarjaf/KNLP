به‌هۆی‌ ئه‌گه‌ره‌كانی‌ كه‌مبوونه‌وه‌ی‌ به‌رهه‌می‌ ولایه‌ته‌ یه‌كگرتووه‌كان و عه‌مباركراوه‌كانی‌ نه‌وتی‌ ئه‌و وڵاته‌، ئه‌مڕۆ سێ‌ شه‌ممه‌، نرخی‌ نه‌وت رووی‌ له‌ به‌رزبوونه‌وه‌ كرد و نرخی‌ به‌رمیلێك گه‌یشته‌ نزیكه‌ی‌ 47 دۆلار.
دوای‌ ئه‌وه‌ی‌ له‌ ماوه‌ی‌ رابردوودا به‌شێوه‌یه‌كی‌ بێ‌ پێشینه‌ رووی‌ له‌ دابه‌زین كرد، نرخی‌ به‌رمیلێك نه‌وتی‌ خاوی‌ برنت گه‌یشته‌ 46.63 دۆلار و به‌رزبووه‌وه‌.
نرخی‌ ئاڵوگۆڕی‌ نه‌وتی‌ خاوی‌ ئه‌مریكایی‌ به‌ هه‌مان شێوه‌ رووی‌ له‌ به‌رزبوونه‌وه‌ كرد و گه‌یشته‌ 44.38 دۆلار.
له‌ نوێترین راپۆرتیشدا، ئاماژه‌ به‌ كه‌مبوونه‌وه‌ی‌ به‌رهه‌می‌ ئاژانسی‌ وزه‌ی‌ نێوده‌وڵه‌تی‌ و رێكخراوی‌ هه‌نارده‌كردنی‌ نه‌وت (ئۆپیك) كراوه‌، پێشبینیش ده‌كرێت به‌رهه‌می‌ نه‌وتی‌ ئه‌مریكایی‌ و به‌رهه‌می‌ خاوی‌ ده‌ره‌وه‌ی‌ ئۆپیك كه‌مببنه‌وه‌، ئه‌وه‌ش واده‌كات له‌ ساڵی‌ داهاتوودا زۆری‌ خستنه‌ڕووی‌ نه‌وت له‌ بازاڕه‌كاندا، كه‌مببێته‌وه‌.
