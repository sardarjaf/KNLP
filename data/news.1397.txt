ئێوه‌ ئه‌ی 4 ئه‌گه‌ر ئازان و به‌دیلتان هه‌یه‌ بۆ مه‌سعود بارزانی فه‌رموون وه‌كو پیاو ئه‌م كۆبوونه‌وه‌ پڕ له‌ درۆو ده‌له‌سانه‌تان به‌جێبهێڵن و بچنه‌ مونافه‌سه‌وه‌ له‌گه‌ڵ مه‌سعودبارزانی و پارتی و به‌هه‌مووتان كه‌سێك بكه‌نه‌ پاڵێوراوی هه‌مووتان و ده‌نگی بۆ كۆبكه‌نه‌وه‌و بیكه‌ن به‌ سه‌رۆكی هه‌رێم، ئێوه‌ش ئه‌ی زماره‌ یه‌كی بێباك ئه‌كه‌ر له‌خۆتان راده‌بینن فه‌رموو حكومه‌تی زۆرینه‌ بێكبهێنن و جوار فڕێبده‌نه‌ ده‌ره‌وه‌، ئه‌گه‌ر ئه‌وه‌شتان پێناكرێت باشتروایه‌ ده‌ستبه‌رداری ئه‌م هه‌موو چه‌له‌حانێ بێ مانه‌یه‌ ببن و له‌وه‌زیاتر میلله‌ت مه‌خه‌ڵتێنن چونكه‌ كار له‌وه‌ ده‌رچووه كه‌سێ ئه‌گه‌ر كه‌مترین هوشیاری هه‌بێت بڕوا به‌هیچ كامتان بكات، نه‌ ئێوه‌ چوار كوڕه‌ هه‌رزه‌كاره‌كه‌ی كه‌ ده‌تانه‌وێت و خه‌و ئه‌بینن به‌ بێباكی پارتیه‌وه‌ نه‌ ئه‌وی بێباكی به‌ته‌نگ هیچه‌وه‌ نه‌هاتوو هیجتان ناتوانن بیسه‌لمێنن به‌ته‌نك كه‌له‌وه‌ن.
بۆیه‌ دڵنیابن مێژوو هه‌مووتان فڕێ ده‌داته‌ داڵانه‌ تاریكه‌كانیه‌وه‌و زۆرینه‌ی زۆری به‌رپرسانی هه‌مووشتان دواجار وه‌كو دزو جه‌رده‌و خوێنڕێژو تاڵانكه‌ری سامانی گه‌ل ناوتان تۆمار ده‌كرێت.
بۆیه‌ لێكدانه‌وه‌ی درووست ئه‌وه‌یه‌ كه‌ هه‌مووتان چ ئێوه‌ی شپرزه‌ بۆ مه‌كسه‌بی زیاترو چ پارتی بێباك له‌ ئێش و ئازاره‌كانی گه‌ل ناتوانن به‌م شێوه‌یه‌ به‌رده‌وام بن، ئێوه‌ ده‌تانه‌وێت بارودۆخه‌كه‌ به‌م شلۆقی و ئاژاوه‌یه‌وه‌ بمێنێـه‌وه‌ بۆ ئه‌وه‌ی میلله‌ت نه‌یپه‌رژێته‌ سه‌ر ئه‌وه‌ی پێتان بڵێت سه‌رده‌می ئێوه‌ به‌سه‌رچووه‌و كش مه‌لیكتان لێبكات واته‌ به‌مكارانه‌تان ده‌تانه‌وێت میلله‌ت سه‌رقاڵ بكه‌ن تا بیر له‌ هیچ نه‌كاته‌وه‌و هه‌موو خه‌یاڵی به‌ پۆخڵه‌واته‌كانی ئێوه‌وه‌ به‌فیڕۆ بدات.
به‌ڵێ ئه‌وه‌ی ده‌شێ وه‌كو جۆرێك له‌ راستی سه‌یر بكرێت ئه‌وه‌یه‌ كه‌ ئێوه‌ هه‌مووتان به‌ چواره‌كه‌و پارتیشه‌وه‌ له‌به‌رئه‌وه‌ی ده‌متان ژه‌ندووته‌ سامانی میلله‌ت و سامانی گشتیتان به‌ شه‌ریكی له‌ نێوان خۆتانداو به‌پێی قه‌واره‌ی خۆتان دابه‌شكردووه‌و ده‌شتانه‌وێت ئه‌م بارودۆخه‌ درێژه‌ بكێشێت و به‌رده‌وامبن له‌ دزی و گه‌نده‌ڵی ، ناكۆكی ئێستاتان له‌سه‌ر نایه‌كسانیه‌ له‌ دابه‌شكردنی سامانی گشتی میلله‌ت له‌ نێوان خۆتانداو بۆ خۆتان و ئه‌وه‌ی له‌ خه‌یاڵی ئێوه‌ه‌دا بوونی نیه‌ میلله‌ته‌، ئێوه‌ ته‌نیا ئه‌و كاته‌ میلله‌تتان بیرده‌كه‌وێته‌وه‌ كه‌ پێویستتان به‌ده‌نگی میلله‌ت هه‌بێت بۆ شه‌رعیه‌تدان به‌ مانه‌وه‌تان.
كه‌واته‌ هه‌موو ئه‌وانه‌ی پێیان وایه‌ شه‌ڕی نێوان ئه‌م پێنج كوڕه‌ ئازایه‌ شه‌ڕی دیموكراتی و یاسایه‌ ئه‌وه‌ له‌ گوێی گادا خه‌وتوون چونكه‌ هیچ كام له‌ ئێوه‌ ئه‌هلی ئازادی و دیموكراسی ماف و سه‌روه‌ری یاسا نین.
