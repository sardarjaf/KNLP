هەفتەی رابردوو لە بارەگای یەكێتیی تۆپی پێی ئاسیا لە مالیزیا، تیروپشكی یارییەكانی جامی یەكێتیی ئاسیا و خولی یانە پاڵەوانەكانی ئاسیا بۆ تۆپی پێی راكێشرا، كە تیاییدا لەم تیروپشكە نوێنەری یانە بەشداربووەكانی هەردوو خول ئامادە بوون.
لە جامی یەكێتیی ئاسیا تیپە بەشداربووەكان بەسەر هەشت كۆمەڵە دابەش كران، لە هەر كۆمەڵێك دوو یانە بۆ قۆناغی 16 سەردەكەوێت و یارییەكانی قۆناغی 16 یەك یارییە لە یاریگەی تیپی خاوەنی پلەی یەكەمی كۆمەڵەكە ئەنجام دەدرێت، پاشان لە قۆناغی 8 یارییەكان دەبێتە شێوازی چوون و هاتن و بە هەمان شێوە لە قۆناغی پێش كۆتایی دوو یارییە و لە یاریی كۆتایی یەك یاری ئەنجام دەدرێت.
لەم تیروپشكەدا یانەی هەولێر، كە تاكە نوێنەری كوردستانە لەم پاڵەوانێتیەكە كەوتە كۆمەڵەی چوارەمی پاڵەوانێتیەكە شانبەشانی یانەكانی (شەباب ئوردن یاخود وەحدات (ئوردن)، رەفاع بەحرێن، براوی یاری نێوان هەردوو یانەی شەباب زاهیریە فەڵەستین و ئاڵای قیرغزستان) و یەكەم یاریی یانەی هەولێر لە بەرواری(25 یاخود 26/2/2014) لە نێو یاریگەی خۆی ئەنجام دەدات، یانەی هەولێر ئەگەر سەركەوت بۆ قۆناغی 16 رووبەڕووی یانەكانی كۆمەڵەی دووەم دەبێتەوە
سوێق (شانشینی عومان) یاخود سەحەم (شانشینی عومان)، زات راس (ئوردن)، سەفا لوبنان، براوەی یاریی نێوان رەفشان تاجیكستان و یەرموك بەمەن.
حەد (بەحرێن) یاخود مەنامە (بەحرێن)، قادسیە (كوەێت) یان نەسر (كوەێت)، وەحدە (سوریا)، شوڕتە (عێراق) یاخود قوە جەوییە (عێراق).
هەولێر، رەفاع بەحرێن، شەباب ئوردن یان وەحدات (ئوردن)، براوەی یاریی شەباب زاهیریە (فەڵەستین) و ئاڵای (قیرغزستان).
یانگۆن یۆنایتد (میانمار)، ڤیسای نین بینە (ڤێتنام)، ساوس چاینا (هۆنگ كۆنگ) یان بیگاسۆس (هۆنگ كۆنگ)، كیلانتان (مالیزیا).
تامبینرز رۆڤرس (سەنگافورە) یان بالیستر كالسا (سەنگافورە)، تای بی تاو (میانمار)، بۆنی (هیند) یان ئێست بەنگال (هیند)، كیتشی (هۆنگ كۆنگ).
