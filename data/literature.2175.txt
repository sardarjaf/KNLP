ئازیزه‌كه‌م (نیگار) سه‌ره‌تا به‌ ژماردنی رۆژه‌كان ده‌ستم پێكرد دواتر مانگه‌كان، به‌ڵام له‌ ئێستادا هیچ كارێكی تر ناكه‌م، جگه‌ له‌وه‌ی كه‌ هیوای گه‌ڕانه‌وه‌ی تۆم هه‌یه‌، له‌گه‌ڵ ترسی بێده‌نگی به‌ تێپه‌ڕبوونی ساڵه‌كان، له‌و رۆژه‌ی كه‌ یه‌كتریمان بینی، ئه‌م جه‌نگه‌!، ئه‌م جه‌نگه‌ ترسناكه‌، له‌یه‌ك دووری كردینه‌وه‌ تا دورترین سنوور.
له‌ كاتی جه‌نگه‌كه‌ی نێوان باشووری و باكورییه‌كاندا، له‌ شوێنێكدا نزیك ببونه‌وه‌ له‌یه‌ك و هه‌ردوولا، له‌نزیكیی یه‌ك ئاگادارن، به‌ڵام هیچ لایه‌نێك هێرش ناكه‌نه‌ سه‌ر ئه‌وی دی.
باشورییه‌كان چاوه‌ڕێی هێرشی باكوورییه‌كانن، ئه‌وانیش به‌نهێنی چاڵێك له‌ژێر باشوورییه‌كان هه‌ڵده‌كه‌نن و بۆمب رێژیان ده‌كه‌ن، له‌ نێوان هه‌ردوو لادا كه‌روێشكێك له‌ كونه‌كه‌ی خۆیه‌وه‌ سه‌ر ده‌هێنێته‌ ده‌ره‌وه‌ و به‌ره‌و لایه‌نی باشووریه‌كان ده‌روات.
له‌ حه‌شارگه‌ی باشورییه‌كانیشدا سه‌ربازه‌كان سه‌رقاڵی خۆ ئاماده‌كردن بوون بۆ شه‌ڕكردن و یه‌كێك له‌و سه‌ربازانه‌ به‌ عه‌ره‌بانه‌یه‌كی ده‌ستیه‌وه‌ كۆمه‌ڵێك جل و به‌رگی به‌سه‌ر سه‌ربازه‌كاندا دابه‌شده‌كرد، دوو سه‌ربازی دیكه‌ش پێكه‌وه‌ قسه‌یان ده‌كرد، یه‌كێكیان وتی:
كوڕه‌كه‌ش هه‌ر سه‌رقاڵی كاره‌كه‌ی خۆی بوو جل و به‌رگی به‌سه‌ر سه‌ربازه‌كاندا دابه‌شده‌كرد و سه‌ربازه‌كانیش جله‌كانیان لێ وه‌رده‌گرت و سوپاسیان ده‌كرد.
كوڕه‌كه‌ش به‌ عه‌ره‌بانه‌ ده‌ستییه‌كه‌یه‌وه‌ له‌ نێو سه‌ربازه‌كاندا ده‌گه‌ڕا سه‌ربازێك لێی پرسی ئه‌وه‌ كراسێكت پێی نییه‌ بۆ من بگونجێت؟
له‌وێدا كوڕكی چاوشینی قژ زه‌رد به‌ناوی ( ره‌وه‌ند) كه‌ به‌هۆی نه‌بوونی كاته‌وه‌ ریشی زۆر درێژ ببوو، له‌گه‌ڵ سه‌ربازێكی تردا قسه‌ی ده‌كرد ئه‌و سه‌ربازه‌ش شێوه‌ی به‌ هیندییه‌ سوره‌كان ده‌چوو كه‌ قژێكی درێژی هه‌بوو و وه‌كو كه‌زی درێژی كردبووه‌ و پێستێكی ئه‌سمه‌ری هه‌بوو.
كوڕه‌كه‌ش هه‌ر به‌به‌رده‌وامی جله‌كانی به‌ نێو سه‌ربازه‌كاندا ده‌برد و ده‌هێنا، سه‌ربازه‌كان هه‌ر یه‌كه‌وه‌ له‌ په‌نای حه‌شارگه‌یه‌كدا دانیشتبون ، كاتێك گه‌یشته‌ ره‌وه‌ند ، پێی وت:
هه‌ر له‌وینده‌ر كوڕه‌ روخساری هیندیه‌كه‌ پێڵاوێكی لێی وه‌رگرتو وتی: هیوادارم ئه‌م پێلاوه‌ به‌رگه‌ی (400) میل  رۆیشتنبگرێت، تا ده‌گه‌مه‌ وڵاته‌كه‌ی خۆم.
ـ "له‌ ئێستادا بیری ئه‌و چه‌ند ساته‌ی نێوان هه‌ردووكمان ده‌كه‌م كه‌ پێكه‌وه‌ بوین.
له‌ نێوان په‌ڕه‌كانی كتێبه‌كه‌دا ره‌سمی (نیگار)ی خۆشه‌ویستی ده‌رهێناو و ته‌ماشای كرد و وتی:
له‌و كاتانه‌دا باكوورییه‌كان شقارته‌یان نا به‌ فتیلی بۆمبه‌كانه‌وه‌‌و سه‌ربازه‌كانیان له‌ شوێنێكی كه‌مێك دوورتر و زۆر به‌ رێكوپێكی له‌سه‌ر سكیان راكشان و خۆیان ئاماده‌ كردبو بۆ هێرش كردنه‌ سه‌ر باشورییه‌كان.
به‌ڵام له‌ حه‌شارگه‌ی باشورییه‌كاندا ئه‌و كه‌روێشه‌كه‌ی له‌ نێوان هه‌ردوو لاوه‌ ده‌رچووه‌ ده‌ره‌وه‌ له‌نێوان دار و سندوقه‌ چه‌ك و ته‌قه‌مه‌نیه‌كانی باشووریه‌كاندا  سه‌ری ده‌رهێنا و یه‌كێك له‌ سه‌ربازه‌كان وتی:
 ئه‌وه‌ له‌ كوێوه‌ هاتی به‌خوا خواردنێكی خۆشه‌، و ده‌ستی برد بیگرێت به‌ڵام كه‌روێشكه‌كه‌ هه‌ڵهات و هه‌موو سه‌ربازه‌كان له‌ جێگه‌ی خۆیاندا ده‌رچوون بۆ ئه‌وه‌ی كه‌روێشكه‌كه‌ بگرن هه‌موو و خۆیان هه‌ڵدا بۆ ئه‌وه‌ی بیگرن سه‌ربازه‌كان كردیان به‌ هه‌را و له‌م به‌زه‌م و بگره‌ و به‌رده‌یه‌دا به‌دوای كه‌روێشكه‌كه‌دا سه‌ربازێك ده‌یگوت خۆم یه‌كه‌م جار بینیم كه‌روێشكی خۆمه‌، ها بیگره‌، ها رانه‌كات.
له‌و كاتانه‌دا سه‌ربازێك كه‌ هه‌ر به‌دوای كه‌روێشكه‌كه‌دا رایده‌كرد زه‌ویه‌كه‌ی ژێر پێی وه‌كو تلۆق به‌رز بۆوه‌ و له‌ناكاو دنگێكی زۆر به‌هێز له‌گه‌ڵ ئاگر و گڵدا چوو به‌ ئاسماندا ،حه‌شارگه‌ی باشوریه‌كان به‌ ته‌واوه‌تی تێك شكا و هه‌موو سه‌ربازه‌كانی هه‌ڵدایه‌ به‌ ئاسمان، یه‌كێك له‌و سه‌ربازانه‌ ره‌وه‌ند بوو، ئاگر لاپه‌ڕه‌ لاپه‌ڕه‌ كتێبه‌ كۆنه‌كه‌ی ده‌سوتاند تا ئاگر گه‌یشت به‌ وێنه‌كه‌ی نیگار.
