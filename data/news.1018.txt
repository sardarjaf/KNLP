وەزارەتی دارایی و ئابووری حكومەتی هەرێمی كوردستان بەنووسراوی ژمارە 10729/4/9 كە لەرۆژی 14/6/2015 دەرچووەو بۆسەرجەم وەزارەت و فەرمانگەكان گشتێنراوە، بڕیاریدا لەپێشینەكانی شەهیدانی پێشمەرگەو هێزەكانی ناوخۆو هاووڵاتیانی خۆبەخش و فەرمانبەرانی شارستانی دژ بەشەڕی داعش خۆشبێت.
لەنووسراوەكەدا هاتووە" ئاماژە بەفەرمانی سەرۆكایەتی ئەنجوومەنی وەزیران، پێتانڕادەگەیەنین، كەوا سەرجەم ئەو پێشینانەی لەئەستۆی شەهیدانی سەنگەرەكانی بەرەكانی دژ بەشەڕی تیرۆردان (پێشمەرگە، هێزەكانی ئاسایشی ناوخۆ، هاووڵاتییانی خۆبەخش و فەرمانبەرانی راژەی شارستانی) و قەرزی حكومی وەكو پێشینەكانی (هاوسەرگیری، خانووبەرە و سندوقی نیشتەجێبوون)یان لەئەستۆیە، لەسەر بودجەی وەزارەتمان پاكتاودەكرێن.
