یەکێتی تۆپی پێی ئەمریکای باشوور بەشێوەیەکی فەرمی سزای سڕکردنی چوار یاریی بەسەر نێیمار دا سیلڤای هێرشبەری هەڵبژاردەی بەرازیلدا سەپاند.
دوای ئەوەی ئەستێرەکەی یانەی بەرشلۆنە لە یاریی نێوان هەڵبژاردەی بەرازیل و کۆڵۆمبیا تۆپێکی بە توندی گرتە یاریزانێک داوەر کارتی سوری بەڕوویدا بەرزکردەوە.
لەسەرەتاوە لیژنەی ڕێکاری سزای دوو یاریی بەسەر نێیماردا سەپاند و دوای چەند کاتژمێرێک بۆ تەنها یارییەک کەمیان کردەوە، بەڵام لە کۆتاییدا سزاکەیان بۆ چوار یاریی زیاد کرد، هاوکات باکای هێرشبەری هەڵبژاردەی کۆڵۆمبیا بۆ دوو یاریی سڕکرا.
