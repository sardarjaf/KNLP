 راپۆرتە رۆژنامەوانیەكانی ئەڵمانیا ئاشكرایان كرد: ئۆلی هۆنیسی سەرۆكی یانەی بایرن میونشن دەیەوێت یۆپ هاینكس بۆ ساڵێكی تر لە راهێنەرایەتی یانەكە بەردەوام بێت  بەپێی هەواڵێكی رۆژنامەی كیكەری ئەڵمانی : هۆنیس هیوا دەخوازێت لە ماوەی داهاتودا گفتوۆگیەكی سەركەوتو لەگەڵ هاینكس ئەنجام بدەن لەپێناو رازی كردنی بە بەرادەوام بون لە سەرپەرشتی یانەكە تا هاوینی ساڵی 2019  لەلایەكی ترەوە هەریەكە لە كارل هاینز رۆمنیگە سەرۆكی جێبەجێكار و حەسەن صالح حەمیدیچ بەرێوەبەری وەرزشی دەیانەوێت راهێنەرێكی نوێ بۆ یانەكە بهێنن  رۆژنامەكە ئاماژەی بەوەشكردووە : ئەو ناوانەی كە بۆ شوێن گرتنەوەی هاینكس دیاری كراون بریتین لە تۆماس تۆشێل و جولیان ناگلیسمان و یۆرگن كلۆپ و یواكیم لۆڤ و نیكۆ كۆڤاچ و ماوریسیۆ پۆكیتینۆ لەپاڵ پاولۆ فۆنیسكای راهێنەری یانەی شاختار  لای خۆیەوە هۆنیس مانگی رابردوو ویستی خۆی نیشاندا بۆ بەردەوام بونی یۆب هاینكس تا هاوینی ساڵی 2019  بەڵام راهێنەرە بە تەمەنەكە كە لە ساڵی 2013  3 نازناوە مێژوییەكەی بۆ یانە باڤاریەكە بەدەستهێنا رەتیكردەوە و دوپاتیكردەوە : تا كۆتایی گرێبەستەكەی بەردەوام دەبێت كە لە هاوینی داهاتوو كۆتایی دێت
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
