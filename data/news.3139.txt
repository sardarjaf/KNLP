ئەندامێکی دەستەی بەرێوەبەڕی پارتی کرێکارانی کوردستان (پەکەکە) مەرجەکانی پارتەکەی بۆ دانوستان لەگەڵ دەوڵەتی تورکیا ئاشکراکرد کەیەکێک لەمەرجەکان راوەستاندنی ھێرشەکانی تورکیایە.
موراد قەرەیلان ئەندامی دەستەی بەڕێوەبەری (پەکەکە) ڕایگەیاند، "تا گۆشەگیری سەر ئۆجەلان ھەڵنەگیرێت‌و تورکیاش کۆتایی بەھێرشەکانی نەھێنێت، ناگەڕێنەوە بۆ سەر مێزی گفتوگۆو لەئێستاشدا گەلی کورد لەخۆرھەڵاتی ناوەراست خاوەن ھێزو توانایە، بەبێ کورد ھیچ گۆڕانکاریەک دروست نابێت".
موراد قەرەیلان ئەوەشی نەشاردەوە، بۆ چارەسەرکردنی پرسی کورد بەئاشتیانە دەبێت بەر لەھەرشتێک ھێرشەکانی تورکیا ڕابگیرێت‌و گۆشەگیری سەر ئۆجەلانیش ھەڵبگیرێت و ئەوانیش وەک پەکەکە دەگەڕێـنەوە بۆسەر مێزی گفتوگۆ
