….بەر پرسێکی پێوە لکاوی بنەماڵە کە جگە لە “بێ ئومێدی” هیچی تری لێ نە سەوز و نە زەرد ئەبێت ، پێمان ئەڵێت ( ..هەر کوردێک غیرەت و ناموس و شەرەفی !
!هەبێت لە 25/ی ئەیلول چاو ئەنوقێنێ و یادێک لە سەد ساڵەی نەهامەتییەکانی کورد ئەکاتەوە…) پێشەکی سەیرە بەم ئاخر و ئۆخریە ئەو زاتە ئەو ناموس و مولحەقاتەی هاتۆتەوە بیر و پاشان بەش بە حاڵی خۆم پێش ئەو رۆژەش دەیان جار چاوم نوقانوە بیرم لە تەئریخی پڕ لە شکستەکانی کورد کردۆتەوە هەر چاو ئەنوقێنی یەکسەر ێاش بەتاڵی ساڵی 75/م یەتەوە بەر چاو کە چۆن بزووتنەوەی چەکداری کورد دوای چواردە ساڵ لە قوربانی دان بەهۆی گرێ دانی ئامانجەکانی بە بەرژەوەندییەکانی شای ئێرانەوە لە چەن ڕۆژێکا رووخا و داتەپی و بە ” ئاش بەتاڵ” چوە تەئریخەوە و بەرپرسی سەرەکی ئەو ئاش بەتاڵەش ئەو سەرکردایەتیە بوو کە ئێستا میراتگرەکەی داوامان لێئەکات لەژێر سێبەری ئەوا دەنگ بەین بە کورسیڕاندۆم !
!… هێشتا هەر چاوت نوقاوە کە گوێت لە دەبابەکانی بەعس ئەبێت لە 31/ی ئابی 96 لەگەڵ گەوزانی سەدان کورد لە هەولێر و دەوروپشتی پایتەختەکەی هەرێم داگیر ئەکەن بە چاوساغی ئەو بنەماڵەیەی ئەو لە “ئومێد کەوتوە” داوامان لێئەکات هەمومان بە چاو نوقاوییەوە دەنگ بەین بەو گیرفانراندۆمەی ئەوەنەی تر کۆمەڵانی خەڵک تووشی نەهامەتی و ماڵ وێرانی ئەکات….با پەلە نەکەین و هەر بە چاونوقاوییەوە وەک فیلمێکی دکومینتاری خێرا چەکدارەکانی ئەو حیزب و بنەماڵەیە بهێنینەوە پێش چاوی خۆمان کە بە سەدمەتری لە شەنگال بە هەڵەداوان ئەیقوچێنن یەزیدیەکان وەک دیاری تەسلیم بە داعش ئەکەن و دواتر لەبەردەمی هاممەر و کامێراکانەوە نەزەرییەی” شەڕ راکردنیشی تیایە” ئەخەنە فەرهەنگی شەڕی میلیشیاکانەوە ….. با تۆزێک سەبرمان هەبێت و چاو نەکەینەوە تا بە نوقاویی بەهەزاران تانکەری نەوتی هەرێم ببینین کە ڕەوانەی دەرەوە ئەکرێت و حسابەکەشی سفر هیچ بەدەستەوە !
هەر بە چاو نوقاوییەوە سەرۆکی بنەماڵە ئەبینین کە چۆن هەڕەشە ئەکات وئەڵێت: گەر مالیکی کرایەوە من!!
سەربەخۆیی هەرێم ڕائەگەیەنم و چۆن کەمتر لە ساڵێکی خایان بە پەلەپروسکێ نوێنەرانی ئەو بنەماڵە و پاشکۆکانی و حیزبەکەی ئەو لە ئومێد بێبەش کراوە لە پێناوی پارەیا وا قۆڵ ئەکەن بە قۆڵی یەکا ئەڵێی بەیەکەوە لەحیم کرا بوون، بۆیە ئێستا وەک نوکتە لەسەر وەزنی فیلمی کاوبۆی ” لە پێناوی مستێک دۆلارا – کلینت ئیستوید ” ئەوترێت : ریفراندۆم لە پێناو تورەکە دۆلارا…………..
– وێنەکانی ئەو هەموو ڕۆژنامە نووس و کەسایەتیانەی لە سایەی حوکمی ئەو بنەماڵەیەوە تیرۆر کراون کە ئەو ئومێدە ناوەر ۆک بێ ئومێدە دەرچوی قوتابخانەکەیەتی…
– مەنع کردنی سەرۆکی پارلەمانی کوردستان لە چونە سەرکارەکەی و داخستنی پارلەمان و داهێنانی دروشمی هەزەلی : لە نێوان خراپ و خراپترا.. بنەماڵە خراپەکەی هەڵبژارد ، واتا بنەماڵە موخەیەر بوو لە هەر سێ ئەگەرەکە و ئەبێت مەمنون بین خراپترینەکەی هەڵنەبژارد…!!
…بۆیە بەندەش بۆ ئەوەی لەوە ” خراپتر” بەسەر کوردستانا نەیەت لە 25/ی ئەیلول ئەڵێم نەخێر…………….
