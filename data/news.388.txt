دوای‌ دوو كۆبونه‌وه‌ی‌ په‌رله‌مانی‌ كوردستان له‌باره‌ی‌ ره‌وشی‌ خۆرئاوای‌ كورستان به‌ گشتی‌ و بارودۆخی‌ كوبانێ به‌تایبه‌تی‌ ، په‌رله‌مانی‌ كورستان دوو بڕیاری ده‌ركرد  و به‌گوێره‌ی‌ بڕیاره‌كه‌  په‌رله‌مانی‌ كوردستان پاڵپشتی‌ له‌ ئیراده‌ی‌ گه‌لی‌ كوردستان له‌ خۆرئاوا له‌ هه‌رشێوزێكی‌ به‌رێوه‌بردن ده‌كات ،وه‌  پێویسته‌ حكومه‌تی‌ هه‌رێمی‌ كوردستان  به‌ فه‌رمی‌ مامه‌ڵه‌ی‌  له‌گه‌ڵدا بكات .
دوای‌ دوو دانیشتنی‌ په‌رله‌مانی‌ كوردستان له‌ رۆژانی‌ 14و15/10/2014 له‌ باره‌ی‌ ره‌وشی‌ كوبانێ خۆرئاوای‌ كوردستان و ناساندنی‌ كانتۆنه‌كه‌كانی‌ ئه‌و پارچه‌یه‌ی‌ كوردستان  په‌رله‌مانی‌ كوردستان دوو بڕیاری‌ گرنگی‌ ده‌ركرد ، یه‌كه‌م په‌رله‌مانی‌ كوردستان پاڵپشتی‌ ده‌كات له‌ ئیراده‌ی‌ گه‌لی‌ كوردستان له‌ خۆرئاوا له‌ هه‌رشێوازێكی‌ به‌رێوه‌بردن ،وه‌  پێویسته‌ حكومه‌تی‌ هه‌رێمی‌ كوردستان  به‌ فه‌رمی‌ مامه‌ڵه‌ی‌  له‌گه‌ڵدا بكات .
له‌  خاڵی‌ دووه‌می‌ بڕیاره‌كه‌  هاتووه‌،  پێویسته‌ له‌سه‌ر حكومه‌تی‌ هه‌رێمی‌ كوردستان به‌ گوێره‌ی‌  توانایی‌ دارایی  خۆی‌  هاوكاری‌ پێویست پێشكه‌ش به‌  خۆرئاوای‌ كوردستان بكات ، داواش له‌لایه‌نه‌ په‌یوه‌نداره‌كان ده‌كات ئه‌و بڕیاره‌ جێبه‌جێ بكه‌ن.
شایه‌نی‌ باسه‌ له‌میانه‌ی‌ به‌رێوه‌چووی‌ ئه‌و دوو دانیشتنه‌ی‌ په‌رله‌مانی‌ كوردستان زیاتر له‌ 70 په‌رله‌مانتار قسه‌یان له‌سه‌ر  ره‌وشی‌ كوبانێ‌   و خۆرئاوای‌ كورستان به‌ گشتی‌ كرد  له‌ ده‌ركردنی‌ بڕیاره‌كانیش 85 په‌رله‌مانتار به‌ به‌ڵی‌ ده‌نگی‌ ده‌دا و هیچ په‌رله‌مانتارێك دژ نه‌بوو .
