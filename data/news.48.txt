شەوی ڕابردوو 29ی حوزەیرانی 2015 گەنجێک لە ماڵەکەی خۆیدا بەپەت کۆتایی بە ژیانی خۆی هێناوە و لێکۆڵینەوەشیان لە ڕووداوەکە دەستپێکردووە.
کاروان خۆشناو بەڕێوەبەری ڕاگەیاندی پۆلیسی هەولێر ڕایگەیاند، شەوی ڕابردوو، پۆلیس ئاگادارکراوەتەوە بە بوونی ڕووداوێکی دڵتەزین لە شاری ئاشتی دوو، دوای گەیشتنیان بۆ شوێنی مەبەست، دەرکەوت کەوا گەنجێک بە ناوی (ھ.ع.ا)، تەمەن (٣٤) ساڵ، لە ماڵەکەی خۆیدا، پەتێکی ھەڵواسیوە و کۆتایی بە ژیانی خۆی ھێناوە.
خۆشناو ڕاشیگەیاند، ئەو گەنجە خێزاندارە و دوو مناڵی ھەیە، لەکاتی ئەنجامدانی کارەکەی خێزانەکەی ڕەوانەی ماڵی باوکی کردبووە بۆ ئەوەی نەبێتە ڕێگر لەبەردەم خۆخنکاندنی، هەروەها تەرمەکەیان هەڵگرتووەتەوە و ڕەوانەی پزیشکی دادوەری هەولێریان کردووە و لێکۆڵینەوەشیان لە ڕووداوەکە دەستپێکردووە.
