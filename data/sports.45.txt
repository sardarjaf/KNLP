یانەی ئینتەر میلانی ئیتاڵی، گرنگی بە تواناکانی جواو میراندا بەرگریکاری ھەڵبژاردەی بەرازیل و یانەی ئەتلەتیکۆ مەدریدی ئیسپانی دەدات.
رۆژنامەی لاگازیتا سپۆرتی ئیتاڵی رایگەیاند، کارگێڕی ئەنتەر میلان بەسەرۆکایەتی ئەریک تۆھیر ملیاردێری ئەندەنوسی، لە ھەوڵی بەردەوامدان بۆ رازیکردنی یانە ئیسپانییەکە، بەمەبەستی گواستنەوەی میراندای بەرگریکاری بەرازیلی بۆ ریزی یانەکەیان.
بە پێی سەرچاوە رۆژنامەوانییەکە، رۆخی بلانکۆس لەبەرامبەر دەست بەرداربوون لە بەریگریکارە بەرازیلیەکەی داوای ١٦ ملیۆن یۆر دەکات، بەڵام ئەنتەر بری ١٢ ملیۆن یۆری داوە بە یانە ئیسپانییەکە.
یاریزانە ٣٠ ساڵانەکە، بەشداری ٢٣ یاری ئەم وەرزەی خولی پلە یەکی ئیسپانی کردووە، لە ئێستەدا لەگەڵ ھەڵبژاردەکەی گەشتی کردووە بۆ ووڵاتی چیلی، بەمەبەستی بەشداریکردن لە پاڵەوانێتی (کۆپا ئەمێریکا).
