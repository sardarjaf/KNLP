هەرەوەزی دیاردە و بوونێکی مێژوویی و جیهانیی هەیە، هەرچەندە زۆر جار ڕەنگ و دەنگی سەردەمی سەرهەڵدانەکەی خۆی گرتووە؛ هەندێك جار وەك خۆکۆمەکیی ئایینی گروپە ئایینی و ڕێڕەوییەکان دەرکەوتووە و هەندێك جار وەك خۆکۆمەکیی خێڵەکی و گوندەکان دەرکەوتووە و هەندێك جاریش وەك خۆبەسێی کۆمەڵە هاوچەرخەکان لە سەردەمی جەنگەکان و قاتوقڕیی وشکە ساڵەکان دەرکەوتووە، بەڵام لەنێو هەموو سەردەمەکان هەرەوەزی و بیرۆکە و ئاوەزی ژییانی هەرەوەزیی بەجۆرێك بوونی هەبووە .
لەنێو ئەم ڕۆژگارەش لە هەرێمی کوردستان خەریکە لەنێو دەروونی قەیرانە ئابووریی و کولتووریی و مۆڕاڵیی و ڕامیاریی و جەنگیی- سەربازییەکان بەجۆرێك هەروەزییەکان و بیرۆکەی هەرەوەزی کۆمەڵایەتیی وەك ئەڵتەرناتیڤێك خۆی دەردەخاتەوە.
سایتی دەنگەکان وەك بڵندگۆی دەنگە ڕۆشنبیر و ڕەخنەگر و ناڕازی و بەهەڵوێستەکان بۆ ڕۆشنایی خستنە سەر مێژووی بزووتنەوە و بیرۆکە هەرەوەزییەکان لە هەرێمی کوردستان و ناوچەکە ئەم تەوەرەیەی بۆ گفتۆگۆ و لێدوان لەو بارەوە کردووەتەوە، بە هیوای سەرهەڵدان و درووسبوون و دروستکردنی دیالۆگ و لێدوانیی جەماوەریی و کۆمەڵایەتیی لەبارەی هەرەوەزی و بزووتنەوەی هەرەوەزی وەك ئەڵتەرناتیڤ.
ئامانجی من بریتیه‌ له‌ وڵامدانێكی عه‌مه‌لی و رادیكاڵ به‌ سیاسه‌تی چاوچنۆك و وێرانكارییانه‌ی لیبرالیزمی نوێی حكومه‌تی سه‌رمایه‌داران و بازاڕه‌ ئازاده‌كه‌یان و پێگه‌یاندنی(تاكی هه‌ره‌وه‌زی) وه‌ك به‌رزترین نموونه‌ی مرۆڤ.
خه‌ڵك به‌ شێوه‌ی سه‌ربه‌خۆ خۆی رێكبخات و له‌هه‌ر بوارێك پێداویستی هه‌بوو، له‌ كۆبوونه‌وه‌ی گشتی بڕیاربدات و به‌خۆی پڕیانبكاته‌وه‌، واته‌ حكومه‌تی راسته‌خۆی خه‌ڵك.
به‌م شێوه‌ش ولامی پڕ پێستی كۆبوونه‌وه‌ بێسه‌روبه‌ر و جه‌واشه‌كاری حزبه‌ خاوه‌ن به‌رژه‌وه‌ندییه‌ تایبه‌تی سه‌ر به‌م كۆمپانیا و ئه‌و بانق و خانوبه‌ر و سیاسه‌ته‌كانیان دژ به‌ خه‌ڵك(زیادكردنی باج، ده‌ستگرتنه‌وه‌، راگرتنی خزمه‌تگوزاری، فرۆشتنی كه‌رته‌ گشتیه‌كان، ئازادی سه‌رمایه‌گوزاری بیانی، قه‌رزارباركردنی هێزی بیرو بازوو) و گفتوگۆی به‌ناو (رۆشنبیر و رۆژنامه‌نووس) دوور له‌ به‌رژه‌وه‌ندی گشتی خه‌ڵك وهه‌موو سیاسه‌ته‌ جاهل و فاشیله‌كانی حكومه‌ت(په‌رله‌مانی و سه‌رۆكی هه‌رێم و رێككه‌وتنی ئه‌كسپایه‌ر)به‌ڵام پشتیوانی هێزه‌ ئیمپریالیسته‌كانی هه‌یه‌ كه‌ وه‌ك(چه‌كدار)ته‌ماشایان ده‌كه‌ن و بنكه‌ی سه‌ربازی و بۆ جه‌نگه‌كانی داهاتوو.
هه‌روه‌زی وڵامه‌ به‌ هه‌موو بارودۆخی سته‌مكاری دژی خه‌ڵك
له‌ راستیدا پاش ماوه‌یه‌كی كورت له‌ گه‌ڕانه‌وه‌ له‌ ئه‌ڵمانیاوه‌ ساڵی 2005هه‌وڵم دا له‌ چه‌ند بوارێك به‌شێوه‌ی سه‌ره‌تایی هه‌ره‌وه‌زی پێكبهێنرێت وه‌ك: بنكه‌ی هه‌ره‌وزی(جیڤارا) بۆ لاوان، هه‌ره‌وه‌ی پزیشكی(د.
ئه‌حمه‌د فه‌همی) بۆ ماوه‌یه‌كی زۆر به‌رێوه‌ی ده‌برد، هه‌ره‌وه‌زی كۆپیكردن و وێنه‌گرتن و خۆراك و كه‌لوپه‌ل و ته‌نانه‌ت بنكه‌ی به‌كاربردن به‌ رێككه‌وتن له‌گه‌ل جووتیاره‌ شوعییه‌كان له‌ناو باره‌گای حزبی شوعی، به‌ڵام به‌داخه‌وه‌ سه‌ریان نه‌گرت.
رێكخستنی كاری هه‌ره‌وه‌زی زۆر سه‌خته‌ و پشوو و كات و كادر وتوانا و شوێنی ده‌وێت.
له‌ شوێنی نیشته‌جێبوونم له‌سه‌ركه‌وتن(مه‌لا عه‌زیز) پێویستیمان به‌ درووستكردنی قوتابخانه‌ هه‌بوو.
به‌م بۆنه‌یه‌ له‌گه‌ل دانیشتوان گفتوگۆم كرد و تا گه‌یشته‌ ئه‌و ئاسته‌ داوای كۆبوونه‌وه‌ی گشتی بكه‌م و نزیكه‌ی 40-45 كه‌س ئاماده‌بوون كه‌ زۆربه‌یان كرێكار، ئۆستا و بێكار و پێشمه‌رگه‌ بوون.
هه‌موومان رێككه‌وتین له‌سه‌ر ئه‌وه‌ی به‌ هه‌ره‌وه‌زی ئه‌ركه‌كه‌مان ئه‌نجام بده‌ین و بۆ ئه‌م مه‌به‌سته‌: 1- كرێكار و ئۆستاكان ئاماده‌یی خۆیان ده‌رخست.
2- بڕی 25 هه‌زار دینارمان دیاریكرد بۆ به‌شداری هه‌ر خێزانێك.
پاشان به‌ به‌شداری ده‌یان هاورێ و براده‌ر له‌ ده‌ره‌وه‌ی وڵات و كه‌سانی به‌ ویژدانی شار و كه‌سوكارم هه‌نگاو به‌ هه‌نگاومان بڕیو سه‌ڕه‌ڕای باو باران و سیرما، گه‌یشتووین به‌ ئه‌نجامدانی نیوه‌ی كاره‌كان و هه‌ر له‌ كاری درووستكردنی بنمێچ رزگارمان ببێت، ئیدی كاری كاره‌با، دانانی ده‌رگا و په‌نجه‌ره‌(ئاماده‌كراون) و چیمنتۆریزیكردنی زه‌وی به‌ زووترین كات ئه‌نجامده‌ده‌ین.
نه‌خێر: بێجگه‌ له‌ قوتابخانه‌كه‌، چالاكی بۆ كاری هه‌ره‌وه‌زی له‌ناو شاریش كرد: (سه‌ردانی پزیشكه‌كانمان كرد بۆ ئه‌وه‌ی هاریكاری خه‌ڵكی هه‌ژار بكه‌ن و له‌ نرخی سه‌ردانیان له‌ 15 هه‌زار دیناره‌وه‌ بكه‌ن به‌ 10هه‌زار دینار و، سه‌ردانی سه‌رتاش و نانه‌واخانه‌ و شوفێره‌كانمان كرد بۆ ئه‌وه‌ی نیو تاق له‌ رۆێكدا هاوكاری هاوڵاتیان بكه‌ن).
له‌ كتێبخانه‌ی گشتی شار خولی به‌هێزكردنی قونابیان له‌ زمانی ئه‌نگلیزیمان كرده‌وه‌ و قوتابییه‌كی زۆر به‌شداری ده‌كه‌ن.
هه‌روا ئاوه‌ڕۆ و چیمنتۆریزكردنی شه‌قامێك ته‌واو بوو، خانوویه‌ك له‌ درووستكردندایه‌، چیمنتۆریزیكردنی دوو ماڵ و 20 كچ فێری چنین بوون و بۆ سبه‌ی (سناره‌ و صوف)مان بۆ 20 قوتابی ئاماده‌كردووه‌ بۆ فێربوونی چنین، دوێنێ پاش گفتوگۆیه‌كی تێرو ته‌سه‌ل بڕیارمان دا (صندوقی هه‌ره‌وه‌زی بۆ هاوریكاری) دامه‌زراند و 10 كه‌س به‌شداری كرد و زۆری تریش له‌گه‌ل وه‌رگرتنی موچه‌كانیان، به‌شداری ده‌كه‌ن.
ئه‌مڕۆ كتێب و چیرۆكی منداڵان كڕی بۆ ئه‌وه‌ی (هه‌ره‌وه‌زی كتێب بۆ منداڵان)دامه‌زرێنین و، قه‌ڵه‌می ره‌نگ و باستیل و وه‌ره‌قه‌مان ئاماده‌ كردووه‌ بۆ ئه‌وه‌ی فێری وێنه‌كێشان بكرێن.
هاوكات هه‌ره‌وه‌زی به‌رهه‌مهێنه‌ر له‌بواری كشتوكاڵیش له‌لایه‌ن 5 خێزانه‌وه‌ دامه‌زرا(نامه‌وێت باسی وه‌رده‌كارییه‌كان بكه‌م).
له‌هه‌ركوێ‌ و له‌ هه‌ر بوارێك بتوانین هه‌ره‌وه‌زی رێكده‌خه‌ین.
بۆ نموونه‌ له‌ گه‌ڕه‌كی كه‌ڵات پاش كۆبوونه‌وه‌یه‌ك له‌گه‌ل نزیكه‌ی 15 گه‌نج، بڕیاریاندا ئاوه‌ڕۆی گه‌ڕه‌كه‌كه‌یان و یاریگا به‌هه‌ره‌وه‌زی درووستبكه‌ن و، له‌ گه‌ڕه‌كی داره‌كوناره‌ دانیشتوانه‌كه‌ی به‌خۆیان زۆربه‌ی شه‌قامه‌كانی گه‌ڕه‌كه‌كه‌یان چه‌و ریزكرد.
له‌درێژه‌ی ئه‌ك كارانه‌ و گفتوگۆكانی كه‌ناڵه‌كانی راگه‌یاند، چه‌ندین هاوڕێ له‌ كفری ده‌ستیاندكردووه‌ به‌ درووستكردنی كتێبخانه‌یه‌ك به‌ هه‌ره‌وه‌زی و خه‌ریكی درووستكردنی باخچه‌ی مندالانن به‌هه‌مانشێوه‌.
بێگومان ئه‌گه‌ر خه‌ڵك پێشوازیان له‌ هه‌ره‌وه‌زییه‌كان نه‌كردایه‌، نه‌مانده‌توانی له‌ ماوه‌یه‌كی وا كورتن ئه‌م هه‌موو هه‌نگاوانه‌ بنێین، به‌ڵام وه‌ك پێشتریش ئاماژه‌م پێكرد، ئاسان نیه‌.
به‌ گژداچوونی ده‌سه‌ڵاتی موڵكایه‌تی تایبه‌ت و كلتوور و فكر و ره‌وشتی هه‌زاران ساڵه‌، جه‌نگێگی زۆر قورسه‌ و پێویستی هه‌یه‌ به‌ ئاماده‌بوونی رۆژانه‌ له‌ناو خه‌ڵك و به‌ پشوو درێژی، روونكردنه‌وه‌ و گفتوگۆی زۆر هه‌یه‌.
دەنگەکان- ئەوانەی کە زیاتر چالاكانە بەشداریدەکەن و کۆمەکی هەرەوەزییەکان دەکەن، سەر بە کامە چین و توێژی کۆمەڵن؟
زۆربه‌ی هه‌ره‌ زۆریان كرێكار، كارمه‌ند، پێشمه‌رگه‌، بێكار و كه‌سایه‌تی چه‌پ، به‌ڵام له‌ده‌ره‌وه‌شیانه‌وه‌، خه‌ڵكی تریش به‌شداری ده‌كه‌ن.
كاری هه‌ره‌وه‌زی خۆبه‌خش زۆر باڵابه‌رزه‌، بۆیه‌ زه‌حمه‌ته‌ لایه‌نێك له‌ دژی راوه‌ستێت.
له‌ هیچ حزب و لایه‌ن به‌ حكومه‌تیشه‌وه‌ رێگری نه‌كراوه‌، به‌ پێچه‌وانه‌وه‌، زیاد یان كه‌م هاوكاریان كردووه‌ یان بێده‌نگیان هه‌ڵبژاردووه‌ و هاوكاری ناكه‌ن.
ئێمه‌ پێویستیمان به‌(دانپێنانی كۆمه‌ڵایه‌تی)هه‌یه‌ له‌ناو خه‌ڵك و به‌ حزب و لایه‌نه‌كانیانه‌وه‌.
دەنگەکان- چاوەڕوانی یان ئومیدی پەرەسەندن و بە ئەڵتەرناتیڤبوونی هەرەوەزییەکان چەندە و بەخۆت چۆن ئەو پرسە دەبینیت ؟
ئومێدی زۆرم هه‌یه‌، به‌ڵام به‌داخه‌وه‌ ئیمه‌ له‌ 28/11/2016 ده‌ستمان به‌كاری هه‌ره‌وه‌زیی كردووه‌، به‌ڵام هێشتا له‌ شار و لادێیه‌كانیتر به‌م ئاراسته‌یه‌ هه‌نگاوی جددی نه‌نراوه‌.
حزبه‌ چه‌په‌كان له‌ خه‌وێكی قووڵدان و فێری دانیشتنی ناو مقره‌كان و فره‌بێژی كۆبوونه‌وه‌ بێ به‌رهه‌مه‌كان بوون، دوورن له‌ جه‌ماوه‌ر و پێداویستیه‌كانیان، زۆر به‌رپرسیش هه‌یه‌ له‌ خه‌یاڵیش بیری له‌لای كلتوور و تاك و كادر و فكری هه‌ره‌وه‌زی نیه‌، له‌ گوێی 100 گادا نووستوون.
ده‌بێ كاری زۆرتر و زۆرتر بكرێت.
ده‌بێ بڵێین ده‌ریایه‌ك خوێن رژاوه‌ له‌پێناوی عه‌داله‌تی كۆمه‌ڵایه‌تی و ئه‌مه‌ش واته‌ په‌ویه‌ندی و ژیانی هه‌ره‌وه‌زی.
كاری هه‌ره‌وه‌زی وه‌ك قوتابخانه‌یه‌ك وایه‌ بۆ پێگه‌یاندی هاوڵاتی و كادری هوشیار و لێهاتوو بۆ ئازادی عه‌داله‌تی كۆمه‌ڵایه‌تی و هاوكات زه‌مینه‌یه‌كی عه‌مه‌لی زۆر له‌باره‌ بۆ یه‌كگرتنی هه‌ر ده‌نگێكی ژیان و كاری هاوبه‌شخواز.
دەنگەکان- دوا وتە، دەخوازێت چی بە خوێنەران و خەڵکی نەدار و بێمووچەکراو بەتایبەت جوتیاران و کرێکاران و فەرمانبەران و مامۆستایان و خانەنشینان بڵێیت ؟
له‌ هه‌موو بوارێك هه‌ره‌وه‌زی دابمه‌زرێنن، جووتیاران له‌ناو ئاواییه‌كانیان كه‌سوكاری یه‌كترن و پێكه‌وه‌ ده‌ژین و چاره‌نووسیان پێكه‌وه‌ گرێدراوه‌، حه‌قوایه‌ ئه‌نجوومه‌نه‌كان ببن به‌ ئه‌نجوومه‌نی هه‌ره‌وه‌زییه‌كان ئازاده‌كان و به‌م چه‌كه‌ش رێگری بكه‌ن و هه‌وڵی ئاغا و ده‌ره‌به‌گه‌كان بۆ ده‌ستگرتن به‌سه‌ر زه‌وییه‌كانیان پوچه‌ڵ بكه‌نه‌وه‌ و رێگری له‌ ده‌ستدرێژی كۆمپانیه‌كانی نه‌وت و گاز بكه‌ن.
كرێكاران، فه‌رمانبه‌ران و مامۆستایان و خانه‌نشینان خۆیان له‌ كۆبوونه‌وه‌ی گشتی رێكبخه‌ن و پێكه‌وه‌ دژ به‌ تیرۆركردنی مافه‌ كرێكاری، خانه‌نشینی و شێوه‌ی رێكخستنی كار( گرێبه‌ستی كاتی، 12 سه‌عات كار به‌بێ بیمه‌ی كۆمه‌ڵایه‌تی و یه‌ك رۆژ پشوودان له‌ حه‌فته‌یه‌ك و به‌بێ ئه‌وه‌ی ماوه‌ی كاره‌كه‌یان بۆ خانه‌شینیان بۆ بژمێردرێت)ی به‌رنامه‌ی لیبرالیزمی نوێ خه‌بات بكه‌ن كه‌ هێرشی به‌رفراوانی سه‌رمایه‌داری داراییه‌ دژ به‌ هێزی كار له‌ كوردستان، عیراق و جیهان.
هه‌روا ده‌بێ حزبه‌ چه‌په‌كان مه‌قه‌ره‌كانیان بكه‌ن به‌ ناوه‌ندی هه‌ر كارێكی هه‌ره‌وه‌زی گونجاو، هه‌رچی گروپ و كه‌س هه‌یه‌ له‌ شوێنی نیشته‌جێبوون، كار و هه‌ر شوێنێكی كۆمه‌ڵایه‌تی هه‌یه‌ رۆڵی تێدا ده‌بینن، به‌ بیرۆكه‌ و ده‌ستپێشخه‌ری و پێشنیار به‌ره‌و رێكخستنی هه‌ره‌وه‌زی ببه‌ن.
چه‌نده‌ سه‌ربه‌خۆیی هه‌ره‌وه‌زییه‌كان بپارێزن هێشتا كه‌مه‌ و ته‌واوی هه‌وڵه‌كه‌مان چڕ بكه‌ینه‌وه‌ بۆ بینینی تاكی هه‌ره‌وه‌زی
لێره‌وه‌ رووی ده‌مم له‌ هه‌موو هێزی چه‌پ له‌ رۆژهه‌ڵاتی ناوین و وڵاته‌ عه‌ره‌بییه‌كان ده‌كه‌م: كاری هه‌ره‌وه‌زی نموونه‌ییترین زه‌مینه‌یه‌ بۆ كاری جه‌ماوه‌ری عه‌مه‌لی و بۆ خۆ رزگاركردن له‌ سكتاریزم و بیروكراسییه‌ت و مه‌حفه‌ل بازی و خۆبه‌زلزانی و(په‌یامبه‌رایه‌تی) و خۆ به‌ دۆنجوانێتی و كوشندترین نه‌خۆشی چه‌پ(كه‌رت كه‌رتبوون)، ئه‌و زه‌مینه‌یه‌یه‌ كه‌ دوور له‌ سه‌فسه‌ته‌، كێبركی ئه‌رێنی له‌سه‌ر ئه‌مه‌ ده‌بێت: كێ له‌ناو خه‌ڵك، له‌گه‌ڵ خه‌ڵك و بۆ به‌رژه‌وه‌ندی هاوبه‌شی خه‌ڵكه‌ و كێ به‌ باشترین شێوه‌ كار و نان وژیانی هاوبه‌ش له‌ناو كۆمه‌ڵگه‌ رێكده‌خات و بره‌و به‌ جیهانبینی عه‌داله‌تی كۆمه‌ڵایه‌تی ده‌دا.
به‌ڕاستی(گوڵه‌كه‌ لێره‌یه‌، وه‌رن با لێره‌ هه‌ڵپه‌ڕین- غۆته‌-)!
هەواڵ سەبارەت بە کرێکاران و ڕێژەی بێکاری و گرانی و هێرش بۆ سەر لاوان لەبەریتانیا ….
ئامادەکردن: سالار حمەسەعید
