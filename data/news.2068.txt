رۆژی پێنجشەمە 9ی حوزەیران , هەڵمەتی بانگەشەی هەڵبژاردن بۆ پەرلەمانی ئیسپانیا دەستی پێكرد , كە بڕیار وایە 26ی ئەم مانگە بەڕێوە بچێت.
لەسەرەتای بانگەشەی هەڵبژاردنەكە لیستی بە یەكگرتوانە دەتوانین(پۆدیمۆس-شیوعی) ئیسپانی رێژەی پشتیوانییەكانی لە بەرز بونەوەدایە.
بەپێی راپرسییەكانی دەزگای سی ئای ئێسی ئیسپانی لەئێستادا هەڵبژاردن بكرێت لە ئیسپانیا ئەوا لیستی یەكگرتووانە دەتوانین 25,6%ی دەنگەكان و 88 بۆ 92 كورسی پەرلەمان لە كۆی 350 كورسی پەرلەمان دەهێنێتەوە,كە لە هەڵبژاردنی دیسەمبەری ساڵی رابردوو تەنها 71 كورسی هێنابوەوە.
هاوكات پارتی گەل 29,2%ی دەنگەكان و 118بۆ 121 كورسی و سۆسیالست 21,2%ی دەنگەكان و 78-80 كورسی دەهێنێنەوە, لیستی سۆدانۆسی لیبراڵیش ژمارەی كورسییەكانی نزیك وەك خۆی دەبێت كە 40 كورسی لە هەڵبژاردنی رابردوو هێنابوەوە .بەمەش لیستی یەكگرتوانە دەتوانین دەبێتە دووەم لیستی براوەی هەڵبژاردنەكەی 26ی حوزەیرانی ئیسپانیا , 17 بۆ 21 كورسی زیاتر لە هەڵبژاردنی پێشوو دەهێنێتەوە .بەپێی راپرسییەكان پارتی گەلی راستگەرای دەسەڵاتدار 2 بۆ 5 كورسی لە چاو هەڵبژاردنی دیسەمبەری رابردو وە پارتی سۆسیالستی كرێكاری (چەپی ناوەند) 10 بۆ 12 كورسی لە چاو هەڵبژاردنی رابردوو لە دەستە دەن.
