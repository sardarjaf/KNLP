پاش كۆتایی هاتنی یارییەكانی قۆناغی پێش كۆتایی پاڵەوانێتی كوپا ئەمریكا و سەركەوتنی هەردوو هەڵبژاردەی ئەرجەنتین و چیللی بۆ یاری كۆتایی، تا ئێستا گۆڵكاری جامەكە یەكلایی نەبووەتەوە و چەند یاریزانێك شەڕ لەسەر ئەم خەڵاتە دەكەن.
ئیدواردۆ ڤارگاسی هێرشبەری هەڵبژاردەی چیللی تا ئێستا بە تۆماركردنی چوار گۆڵ لەپێشەنگی ریزبەندی گۆڵكارانی جامەكەدایە و بە جیاوازی گۆڵێك لە پێش هەریەكە لە یاریزانان ئەرتورۆ ڤیدالی هاونیشتیمانی و سێرجیۆ ئەگوێرۆی ئەرجەنتینییەوەیە، كە هەرسێكیان بەشداری یاری كۆتایی دەكەن.
هەریەكە لە خۆسیە پاولۆی پیرۆی و لۆكاس باریۆسی پاراگوایش خاوەنی سێ گۆڵن و هەلی گۆڵ تۆماركردنیان لەبەردەمدا ماوە، بەوەی بەشداری لە یاری دیاری كردنی پلەی سێیەمی جامەكە دەكەن، كە تیایدا هەردوو هەڵبژاردەی پیرۆ و پاراگوای كێبڕكێی لەسەر دەكەن.
