 سەر لە ئێوارەی ئەمرۆ (17/5/2017) بەسەرپەرشتی هەڤاڵ كۆسرەت رەسوڵ عەلی جێگری سكرتێری گشتی، كۆبوونەوەی ئاسایی مەكتەبی سیاسی یەكێتیی نیشتمانیی كوردستان لە سلێمانی بەرێوەچوو.
یەكەم: كۆبوونەوەكە تەرخانكرا بۆ چارەسەركردنی هەندێ‌ كێشە، كە رووبەرووی ناوخۆی یەكێتی بۆتەوە، سەرەنجام پرۆژەیەكی هەمەلایەنەی مەكتەبی رێكخستن بۆ چارەسەركردنی كێشە ناوخۆییەكان لەسەر بنچینەی ژیاندنەوەی پرەنسیپەكانی حزبایەتی ‌و سزا و پاداشت، تاوتوێكراو بەگشتی پەسەندكرا.
لەكۆبوونەوەی داهاتووی ئەنجومەنی سەركردایەتی، كە رۆژی شەمە (20/5/2017) ئەنجام دەدرێت گفتوگۆی لەسەر دەكرێ‌ بۆ پەسەندكردن ‌و دواتریش لەگەڵ ئۆركانەكانی تریش تاوتوێ‌ دەكرێ‌ بۆ ئەوەی ببێتە پرۆژەی گشتگیری یەكێتی.
دووەم: سەبارەت بەو قسە و قسەلۆكە زیانبەخشانەی، كە لەماوەی رابووردودا هەندێك لە بەرپرسانی یەكێتی لە راگەیاندنەكانەوە كردوویانە، جێگری سكرتێری گشتی ‌و دەستەی كارگێر و هەڤاڵ هێرۆ راسپێردران ڕاستەوخۆ لێكۆلینەوەیان لەگەڵدا بكەن، بۆ ساغكردنەوەی تۆمەتەكانیان.
سێەم: سەبارەت بەهەندێ‌ تاوان‌ و بەرەلایی لەهەندێ‌ ناوچەی كوردستان ئەنجام دەدرێ‌، كە بووە بەهۆی نیگەرانكردنی خەڵك، بڕیاری پێویست درا بۆ هاوكاریكردنی حكومەت بۆ كۆتایی هێنان بەو كێشانە.
چوارەم: لەبارەی ئەو تۆمەتانەی هەندێ‌ پەرلەمانتاری كوردستان لەدەرەوەی وڵات‌و ناوەوەی وڵات هەڵیانبەستووە، بڕیاردرا نوسراوی رەسمی ئاراستەی حزبەكانیان بكرێ‌ بۆ روونكردنەوەی هەڵوێستەكانیان لەسەر ئەو تۆمەت‌و قسەلۆكانەو لە دادگاش كەیسەكە ساغ بكرێتەوە.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
