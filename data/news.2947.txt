سەرلەبەیانیی ئەمڕۆ سێ شەممە  29/8/2017 ، بەڕێز سەرۆک کۆمار دکتۆر فوئاد مەعسوم لە کۆشکی سەلام لە بەغداد، پێشوازیکرد لە شێخ محەمەد عەبدول ئەمیر شەعلان سەرۆک هۆزی ئەلئەگرەع و  ،سەرۆک عەشیرەتەکانی هۆزەکە و ،کەسوکاری خوالێخۆشبو  ئەندازیار سامر ئەلگەرعاویی ئەلشەممەریی،  جێگری بەڕێوەبەری گشتیی شارەوانیی دۆرە، کە لە ئەنجامی  روداوێکی دڵتەزێندا لە یەکێک لە خاڵەکانی پشکنینی هێزەکانی ئۆپەراسیۆنی بەغداد لە ناوچەی دۆرە گیانی لەدەست دا  .
بەڕێزیان لەگەڵ سەرەخۆشییکردنی لە    عەشیرەتەکە و خانەوادەی کۆچکردو ، هاوخەمیی قوڵی خۆیشی   دەربڕی  بۆ ئەو کۆستە گەورەیەی گیان لەدەستدانی ئەندازیار سامر  .ئەوەیشی دوپاتکردەوە کە دەبێت  قانون باڵا دەست بێت لە  مامەڵە کردنی ئەم روداوەدا، ئاماژەیشیکرد بۆ پێویستیی دەست وەرنەدان و تێکەڵ نەبونی هیچ مەسەلەیەکی سیاسیی  و دەرەکی لە کاروباری دادگا و  قەزاییەکانی پەیوەست بەم مەسەلەیە ،دەبێت مافەکانی قوربانییەکەش بەتەواوەتی رەچاو بکرێت.
لای خۆشیانەوە سەرۆک هۆزی ئەلئەگرەع و سەرۆک عەشیرەتەکان و خانەوادەی ئەندازیاری کۆچکردو  هەڵوێست و هەوڵەکانی  بەڕێز سەرۆک کۆماریان بەرز نرخاند  لە ئاست سەرخستنی هەق و راستیی و رێزگرتنی قانون لەم روداوەدا   .
هەوڵەکانی بەڕێزیشیان  لە چەسپاندنی پێودانگ و پرەنسیبەکانی ئاشتبونەوەی ناو کۆمەڵ  و هەوڵی چڕیان  لە پێناوی بنیاتنانی عێراقێکی پێشکەوتو کە ئاشتیی و برایەتیی لە نێوان هەمو رۆڵەکانیدا باڵا دەست بێت  بە پڕ بەها و گرنگ وەسفکرد .
هاوکات ئەوەشیان رەتکردەوە هەر بازرگانیکردنێکی سیاسیی یان بەرژەوەندیی تایبەتیی تێکەڵ بەم کارەساتە بکرێت   .
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
