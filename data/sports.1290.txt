ركابەرییەكانی پاڵەوانێتی تێنسی سەرزەوی نیتۆی لەندەن لەسەر ئاستی كوران بەرەو تەواو بوون دەروات و لە میانی یارییەكانی جەولەی سێیەمی قۆناغی كۆمەڵەكانی ئەو پاڵەوانێتیەشدا هەریەك لە دیڤید گۆفین و گریگۆر دیمیترۆڤ توانیان بردنەوە تۆمار بكەن  سەرەتاش لە یارییەكی بەهێزی گروپی دووەمدا دۆمینیك سیمی نەمسایی و دیڤید گۆفینی بەلجیكی رووبەرووی یەك بوونەوە  لە كۆمەڵەی یەكەمدا هەردوو كورە یاریزان لە ئاستەوە نزیك بوون و سەرەنجام گۆفین ئەو كۆمەڵەیەی بە ئەنجامی 6-4 بە سوودی خۆی یەكلایی كردەوە   لە كۆمەڵەی دووەمدا گۆفین كۆنترۆڵی نێو یاریگای گرتە دەست و لەو كۆمەڵەیەشدا بە ئاسانی و بە ئەنجامی 6-1 براوە بوو  لە كۆتاییشدادیڤید گۆفین بە 2 كۆمەڵەی بێ وەڵام دۆمینیك سیمی دووچاری شكست كرد و وەكو دووەمی ریزبەندی كۆمەڵەكەی خۆی گەیاندە قۆناغی نیوەی كۆتایی پاڵەوانێتیەكە  لە دوا یاری قۆناغی كۆمەڵەكانی ئەو پاڵەوانێتیەشدا  گریگۆر دیمیترۆڤی بولگاری و پابلۆ كارینۆ پۆستای ئیسپانی بەیەك گەیشتن  هەر لە سەرەتای یاریەكەوە دیمیترۆڤ بە ئاستێكی زۆر بەرزەوە دەركەوت و سەرەنجامیش توانی یاریەكە بە 2 كۆمەڵەی 6-1 لە پابلۆ كارینۆ بباتەوە  بەو بردنەوەیەش گریگۆر دیمیترۆڤ وەكو پێشەنگی ریزبەندی گروپی دووەم و دوا بلیتی قۆناغی نیوەی كۆتایی پاڵەوانێتیەكەی بەدەست هێنا .
بەڕێوبەری بەشی هەناوی لە نەخۆشخانەی فێركاری سلێمانی رێنمایی دەداتە هاوڵاتیان لە كاتی هاتنی سەرما و سۆڵە و داوا دەكات خۆیان لە نەخۆشییە وەرزییەكان بپارێزن.
لاهور شێخ جەنگی: پاراستنی دامودەزگا مەدەنی و حكومیەكان و بارەگاكان ئەركی هەموو لایەكمانە و نابێت بەهیچ جۆرێك پەنا بۆ سوتاندن و توندوتیژی ببرێت
