یانه‌ی ریال مه‌دریدی ئیسپانی له‌ پێگه‌ی فه‌رمی خۆی رایگه‌یاندووه‌ دانیلۆ دا سیلڤای به‌رگریكاری بڕازیلی رۆژی پێنجه‌شممه‌ نه‌شته‌رگه‌ری بۆ ده‌كرێت.
ئه‌م یاریزانه‌ بڕازیلیه‌ نه‌شته‌رگه‌رییه‌كی له‌ پاژنه‌ی پێی راستی بۆ ئه‌نجام ده‌درێت له‌ شاری ئه‌مستردام له‌سه‌ر ده‌ستی تیمێكی پزیشكی هۆڵه‌ندی.
دانێلۆ له‌ سێپتێمبه‌ری رابردوو تووشی پێكانێك بوو به‌ هۆیه‌وه‌ بۆ ماوه‌ی حه‌وت یاری له‌ ریال مه‌درید دابڕا، هه‌رچه‌نده‌ له‌ كۆتاییه‌كانی وه‌رز چه‌ند یاریه‌كی ئه‌نجامدا.
هاوكات كایلۆر ناڤاس به‌هاوڕێیه‌تی دانێلۆ گه‌شتی ئه‌مستردام ده‌كات له‌ پێناو ئه‌نجامدانی نه‌شته‌رگه‌رییه‌ك له‌سه‌ر ده‌ستی هه‌مان تیمی پزیشكی.
