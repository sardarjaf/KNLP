بەرپرسێكی وەزارەتی بازرگانی عیراق رایگەیاند: بۆ دابینكردنی ماددەكانی شەكرو زەیتی نێو پسوڵەی خۆراك پشت بە بەرهەمی ناوخۆیی دەبەستن.
قاسم حەمود بەرێوەبەری گشتی بازرگانی خۆراكی سەر بەوەزارتی بازرگانی عیراق رایگەیاندوە: قۆناغی هاوردەكردنی ماددەكانی نێو پسوڵەی خۆراك كۆتایی هاتووەو چیتر وەزارەتی بازرگانی ئەوبڕە پارە زۆرە ناگرێتە ئەستۆی خۆی كە لەماوەی رابردوودا بۆ رێوشوێنەكانی باركردن‌و گواستنەوەو كۆگاكردنی ئەو ماددانە تەرخانی كردبووە.
وتیشی: جگەلەوەی برێكی زۆر پارە لە بوارەدا خەرج كراوە، لەكاتی دیاریكراوی خۆیاندا ئەو ماددانەی  نێو پسوڵەی خۆاك نەگەیشتونەتە عیراق.
بەرێوەبەری گشتی بازرگانی خۆراك تەئكیدیكردەوە: پشت بەستن بە بەرهەمی ناوخۆیی بۆ دابینكردنی بەشە خۆراكی مانگانەی هاوڵاتیان، بەشێكە لەو پرۆگرامەی كە حكومەت بۆ پاڵپشتیكردن لە بەرهەمی نیشتمانی دەستیپێكردوەو لە 15 ساڵی رابردووشدا ئەوە یەكەمین هەنگاوە لەو بوارەدا بنرێت.
عیراق و ئێران : قەبارەی ئاڵوگۆڕی بازرگانی نێوان هەردوو وڵات بۆ 20 ملیار دۆلاری ساڵانە بەرزدەكەینەوە
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
