سه‌رۆكی‌ فراكسیۆنی‌ بزووتنه‌وه‌ی‌ گۆڕان له‌ ئه‌نجومه‌نی‌ پارێزگای‌ سلێمانی‌ رایده‌گه‌یه‌نێت، ئه‌مڕۆ وه‌زاره‌تی‌ شاره‌وانی‌ حكومه‌تی‌ هه‌رێمی‌ كوردستان بڕیاری‌ دوورخستنه‌وه‌ی‌ سه‌رۆكی‌ شاره‌وانی‌ هه‌ڵه‌بجه‌ی‌ له‌ پۆسته‌كه‌ی‌ ده‌ركرد.
ئه‌نوه‌ر تاهیر، سه‌رۆكی‌ فراكسیۆنی‌ بزووتنه‌وه‌ی‌ گۆڕان له‌ ئه‌نجومه‌نی‌ پارێزگای‌ سلێمانی‌ به‌ خه‌ندانی‌ راگه‌یاند: "دوای ئه‌وه‌ی‌ ئه‌نجومه‌نی‌ پارێزگای‌ سلێمانی‌ له‌ كۆبوونه‌وه‌ی‌ پازده‌یه‌میدا بڕیاری‌ دوورخستنه‌وه‌ی‌ خدر كه‌ریم، سه‌رۆكی‌ شاره‌وانی‌ هه‌ڵه‌بجه‌ی‌ ره‌وانه‌ی‌ وه‌زاره‌تی‌ شاره‌وانی‌ حكومه‌تی‌ هه‌رێمی‌ كوردستان كرد، ئه‌مڕۆ 26ی‌ ئابی‌ 2015 وه‌زاره‌تی‌ شاره‌وانی‌ به‌ فه‌رمانێك بڕیاری‌ دورخستنه‌وه‌ه‌كه‌ی‌ په‌سه‌ندكرد".
