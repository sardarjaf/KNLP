رووداو وهەواڵەکانی باکوری کوردستان نیگەرانییەکی زۆرە لە ناوەندەکانی خەڵکی کوردستان وهێزە سیاسیەکانی وڵات، درووست کردوە، بەتایبەتی بەردەوامبوونی شاڵاوی سەربازی دژ بە خەڵکی شارەکانی کوردستانی باکوور کە نزیکەی ساڵێکە بە توندترین شێواز بەردەوامبوونی هەیە، جگە لە شاڵاوی دەستگیر کردنی خەڵکی سیڤیل و چالاکەوانی سیاسی، وبەردەوامبوونی هەرەشە لەسەر گشت لایەنە سیاسییەکانی کوردستان بە تایبەتی ئەندامانی پەرلەمانی ه د پ، تا گەیشتە رادەی وەرگرتنەوەی (حێانە) لەو ئەندام پەرلەمانانە لە هەلومەرجێکدا کە فراکسیۆنە سیاسییەکانی دیکە بێدەنک بوون.
ئەم هەنگاوەی حکومەت وپەرلەمانی تورکیا بەشێکە لە تێکرای ئەو سیاسەتە کە حکومەتی تورکیا پیادەی دەکات بۆ سەرلەنوێ دارشتنەوەی سیستمی سیاسی لەو وڵاتە وکارکردن بۆ سیستمی سەرۆکایەتی، کە ئەمەش ناکۆکی نێو حزبی دەسەلاتداری لەسەرە وئاکامی ئەو ناکۆکیانەش بوو کە بوو بە هۆی وازهێنانی سەرۆکی حزب کە سەرۆک وەزیرانی ئێستابوو، وراسپاردنی کەسێکی دیکە بۆ سەرۆکایەتی حزب وحکومەت.
ئەم هەنگاوانەش بە دوور نییە لەو هەڵمەتەی کە حزبی دەسەلاتدار دەیکات بۆ نەهێشتنی بنەماکانی سکولاریزم لە دەستوری وڵات، وهەنگاونان بۆ خزاندنی ئاین بۆ نێو ماددەکانی دەستور.
حزیمان لە چوارچێوەی خمخۆری بۆ بوونی سەقامگیر وئاسایش بۆ گەڵانی تورکیا، وبۆ پاراستنی بنەماکانی دیموکراسی وئاشتی وبەیەکەو ژیان، داوادەکات دەسبەجێ شالاوی سەربازی لە کوردستانی باکور رابگیرێت، ولایەنە ناکۆکەکان تێکرای کیشەکان لە سەر مێزی گفتوگۆ وبە شێوازی دیالۆگی ئاشتی و دیموکراسیانە چارەسەر بکەن، وبریاری وەرگرتنی (حێانە) لە پەرلەمانانی ه د پ هەڵبوشرێتەوە، وڵاپەرەیەکی نوێی ئاشتەوایی نێوان گەڵانی تورکیا فەراهام بکرێت.
هەر ئەمەش دەبێتە بەهێزبوونی قورسایی تورکیا لە هەردوو ئاستی سیاسەتی ناوچەکە، ونێودەوڵەتی.
