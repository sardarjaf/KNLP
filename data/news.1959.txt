بەڕێوەبەری جێبەجێكاری رێكخراوی هیومان رایتس وۆچ لە خۆرهەڵاتی ناوەڕاست لەبەیاننامەیەكدا نیگەرانی خۆی بەدەركردنی فەرمانی لەسێدارەدانی تۆمەتبارانی سپایكەر دەردەبڕێت و داوا دەكات كە دادگاییكردنی تۆمەتبارەكانی دۆسێكە لەتكریت دوبارە بكرێتەوە.
ستۆرك ئاماژەی بەوەشكردوە كە دانیشتنەكەی دادگا هیچ بنەمایەكی دادوەرانەی تێدا نەبوەو ئەنجامدەرانی راستیی تیرۆركردنی هەزار و حەوسەد خوێندكارەكەی سەربازگەی سپایكەر روبەروی دادگا نەكراونەتەوە.
رۆژی هەشتی ئەم مانگە دادگای كەتنی بەغدا سزای لەسێدارەدانی بۆ بیست و چوار تۆمەتباری سەربازگەی سپایكەر دەركرد، بەوەی ئەوكات بەرپرسیارییەتی ئەمنییان هەبوە لەو ناوچەیەو بەتۆمەتی كەمتەرخەمی لەتاوانەكە داداگاییكراون.
