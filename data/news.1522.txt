كارمەندانی كەرتی تایبەت، خوێندكاران و كرێكارانی نەیاری گەڵاڵەی یاسای كار لە فەڕانسە،‌ رۆژی ٩ی مانگی گوڵان 29ی نیسانی 2016 بۆ چوارەمینجار دەستیان دایە مانگرتن و ناڕەزایەتیی.
دەیان هەزار كەس لەشارەكانی "پاریس، نانت، لیۆن، رێن، تۆلووز" و هەندێ لە شارەكانی دیكەی فەڕانسە لە ڕێگەی بەڕێوەبردنی چەندین خۆپیشاندانی بەربڵاوەوە، خوازیاری هەڵوەشاندنەوەی ئەم گەڵاڵەیە بوون.
بڕیارە مەجلیسی نەتەوەیی فەڕانسەش رۆژی سێشەممەی داهاتوو ئەم گەڵاڵەیە تاوتوێ بكات.
بەر لەوەش خۆپیشاندانێكی بەربڵاوی دیكە بۆ رۆژی ئەوەڵی مانگی مەی، یەكی ئایار رۆژی جیهانیی كرێكار، پێشبینی كراوە.
شایانی باسە ئاواڵاتركردنی دەستی كارفەرما بۆ دەركردنی كرێكاران، هاتنەخوارەوەی رێژەی هەقدەستەكان بۆ ئیزافەكاریی و هەروەها ئیزافەكاریی شەوانە، بەردنەسەرێی ئیختیاراتی شیركەتەكان بۆ‌ گۆڕینی سەعاتە یاساییەكانی كاری هەفتانە، لە زومرەی بەندەكانی گۆڕانكاریی لە یاسای كارن.
