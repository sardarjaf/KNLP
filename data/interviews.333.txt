حاكم قادر رایگەیاند لەدەستدانی كاك نەوشیروان خەسارەتێكی گەورە بوو بۆ سەرجەم گەلی كورد و بزوتنەوەی رزگاریخوازی گەلەكەمان.
حاكم قادر حەمەجان ئەندامی دەستەی كارگێڕی مەكتەبی سیاسی یەكێتیی نیشتمانیی كوردستان لەرێوڕەسمی بەخاك سپاردنی نەوشیروان مستەفا رێكخەری گشتی بزوتنەوەی گۆڕان ووتارێكی پێشكەشكرد و تێیدا تیشكی خستەسەر ژیان و خەباتی ئەو سەركردەیە و رایگەیاند: كاك نەوشیروان سەركردەیەكی خەباتگێڕ و واقیع بین بووە و رۆڵی گەورە و دیاری هەبوو لەدامەزراندنی یەكێتی و پایەكانی رێكخستن و هێزی پێشمەرگەی كوردستان.
وتی: كاك نەوشیروان سەركردەیەكی خاكی بێ وێنە و بوێر و خاوەن ستراتیژی نەتەوەیی و نیشتمانی بووە و خەبات و تێكۆشانی لەسەر یەك ئاراستە بووە ئەویش بەدیهێنانی ئازادی و عەدالەتی كۆمەڵایەتی.
حاكم قادر وتیشی: لەسەر گڵكۆی كاك نەوشیروان هیوا و بڕوایان هەیە كە خەونەكەی لە جێبەجێكردنی رێكەوتنامەی نێوان یەكێتی نیشتمانی كوردستان و بزوتنەوەی گۆڕان بهێننە دی تادەگاتە یەكگرتنەوەی یەكێتی و گۆڕان ئەویش لەپێناو یەكڕیزی كورد و لایەنە سیاسیەكان بەئاراستەی جێبەجێكردنی چاكسازیی و باشتركردنی بژێوی كۆمەڵانی خەڵكی كوردستان.
حاكم قادر ئاماژەی بەوەكرد لەدەستدانی كاك نەوشیروان تەنیا خەمێك نەبوو بۆ بزوتنەوەی گۆڕان و خێزانەكەی ، بەڵكو خەسارەت بوو بۆ سەرجەم گەلی كورد و بزوتنەوەی رزگاریخوازی گەلەكەمان و بەناوی مەكتەبی سیاسی و سەركردایەتی و ئەنجومەنی ناوەند و سەرجەم ئۆرگانەكانی یەكێتی و كەسوكاری شەهیدان و هێزی پێَشمەرگەی كوردستانەوە ماتەمینی قووڵ رادەگەیەنین بۆ لەدەستدانی كاك نەوشیروان مستەفا.
وتەبێژی وەزارەتی خوێندنی باڵا و توێژینەوەی زانستی ڕایدەگەنێت: لە ئەمڕۆوە (١٥/٨) داواکاری بۆ وەرگرتن لە زانکۆ و پەیمانگە حکومییەکان بەسیستمی ڕاستەوخۆی زانکۆی لە (٣٧٧) بەش و کۆلێژی زانکۆ و پەیمانگەکانی
