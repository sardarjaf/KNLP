رۆژنامەی نیویۆرك تایمزی ئەمریكی لە راپۆرتێكدا ئاشكرایكرد، كە وەزارەتی بەرگری ئەو وڵاتە گەڵاڵەیەكی بۆ رەوانەكردنی چەكی قورسو هێزی سەربازی بۆ وڵاتانی رۆژهەڵاتی ئەوروپا ئامادە كردووە، ئاماژەی بەوەشكراوە، كە بۆ جێبەجێكردنی گەڵاڵەكە، پێویستی بە رەزامەندی كۆشكی سپی هەیە.
پنتاگۆن لە گەڵاڵەكەیدا پێشنیار دەكات پێنج هەزار سەربازی وڵاتەكەی بە تانكو زرێپۆشو ئوتۆمبیڵی جەنگیەوە لە وڵاتانی ئیستۆنی، لیتوانی، سلۆڤینیا، پۆڵەندا، رۆمانیاو بۆڵغاریاو چەند وڵاتێكی دیكەی ناوچەی باڵتیك جێگیر بكرێن.
چاودێرانی سیاسی هیواداران كۆشكی سپی پێشنیارەكانی پنتاگۆن پەسند نەكاتو پێیانوایە جێبەجێكردنی گەڵاڵەكە، حكومەتی مۆسكۆش هاندەدات كاردانەوەی هاوشێوەی هەبێتو بەمەش ئارامیرو ئاسایشی ناوچەكە زیاتر دەكەوێتەوە مەترسیەوەو زەرمەندی سەرەكی بارودۆخەكەش تەنها هاووڵاتیانی ئاسایی دەبن.
