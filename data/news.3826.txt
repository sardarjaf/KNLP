بڕیاری پاشەكەوتكردن لە موچەی هێزەكانی پێشمەرگە بۆ موچەی مانگی ئەیلول جێبەجێناكرێت و SNNیش زانیاری لەبارەی لیستی گەنجینەكان بۆ بانكەكان بەمەبەستی دابەشكردنی موچە بڵاودەكاتەوە
بەگوێرەی ئەو زانیارییانەی لەسەرچاوەیەكی تایبەتی ژمێریاری وەزارەتی پێشمەرگەوە بە SNN دراون، بۆ موچەی مانگی ئەیلول، كە بڕیارە سبەینێ 18ی كانونی یەكەمی 2017 دابەشبكرێت، هیچ بڕە پارەیەك لەهێزەكانی پێشمەرگە نابڕدرێت و بەهەمان شێوەی مانگەكانی پێشوو موچەیان پێدەدرێت.
بەگوێرەی ڕاگەیەندراوی وەزارەتی دارایی و ئابوری، سبەینێ دووشەممە مووچەی‌ مانگی‌ (9)ی‌، دیوانی‌ وەزارەتی‌ پێشمەرگە و لیواكان، سێشەممە و چوارشەممەش، موچەی یەكەكانی‌ (80 و 70) ، ڕۆژی پێنجشەممەش موچەی فەرماندەی‌  پێشمەرگەی‌ زێرەڤانی‌، فەرماندەی‌ پۆلیسی‌ بەرگری‌ و فریاكەوتن، ئەنجومەنی‌ ئاسایش، دەزگای‌ گشتی‌ ئاسایش دابەشدەكرێت.
