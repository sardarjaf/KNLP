به‌رپرسانی ئه‌مریكی ڕایده‌گه‌یه‌نن پرینس رۆجه‌رس نیلسۆن، گۆرانیبێژو میوزیسیان وئه‌كته‌ری ئه‌مریكی، به‌هۆی زیاد به‌كارهێنانی ئازارشكێنی (فێنتانیل)ه‌وه‌ گیانی له‌ده‌ستداوه‌.
به‌پێی هه‌واڵێكی سایتی نیویۆرك تایمز، دوای چه‌ندین هه‌فته‌ له‌ چاوه‌ڕوانی،  دوێنێ ئۆفیسی پشكنینی  پزیشكی ویلایه‌تی مینسۆتای ویلایه‌ته‌ یه‌كگرتووه‌كانی ئه‌مریكا له‌ به‌یاننامه‌یه‌كدا هۆكاری مردنی پرینس-ی ئاشكراكرد كه‌ به‌هۆی زیاد به‌كارهێنانی ئازارشكێنی (فێنتانیل)ه‌وه‌  گیانی له‌ده‌ستداوه‌.
ئێستا به‌رپرسانی ئه‌مریكا له‌  لێكۆڵینه‌وه‌كانیان به‌رده‌وامن به‌وه‌ی چۆن گۆرانیبێژه‌كه‌ ئازارشكێنه‌كه‌ی ده‌ستكه‌وتووه‌ و ئایا له‌لایه‌ن پزیشكه‌وه‌ بۆ ده‌ستنیشانكراوه‌ یان له‌ خۆیه‌وه‌ به‌كاری هێناوه‌.
پێشتریش ئه‌ستێره‌ی گۆرانی پۆپی ئه‌مریكی، مایكڵ جاكسۆن، له‌ساڵی 2009 دا به‌ هۆی زیادبه‌كارهێنانی هه‌مان ئازارشكێنه‌وه‌ گیانی له‌ده‌ستدابوو.
