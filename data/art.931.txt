  ||  نەریمان سەرقاڵی بەرهەمێکی نوێیە  ||  ڕۆژێك لـەگـەڵ پێشــمەرگە لە قۆناغی کۆتاییدایە  ||  سوشمیتا سین بیری كاتە زێڕینەكانی دەكات  ||  نەجوا كەرەم: خۆشەویستی جوانترین بەڵایە  ||  (گوڵچین و خەیاڵەكانی ڕۆستەم) رووداوەكانی ساڵانی شەستەكانی سەدەی رابردوو زیندوو دەكاتەوە  ||  تەحسین تەها ، ئەو هونەرمەندەی شانۆی خوێند، بەڵام بووە ئەستێرەی گۆرانیی كوردی  ||  ماریا: جنێڤەر لۆپێز ناناسم  ||  ئالین داوای یەكێتی كوردان دەكات  ||  هویام نازناوی باشترین دایكی بەدەستهێنا  ||  سۆناكشی و مالیكا هەرایەكی گەورەیان لە نیپال نایەوە  ||  لە كوردستاندا.. هونەرێكی ون... تاریق كارێزی  ||  جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم  ||  كوردستان هاوشانی جیهان فیلمەكانی هۆڵیود نمایش دەكات  ||  ئەو ساتانەی ناسڕێنەوە (ئەو بینەرانەی لە یاد ناچن) ... ئەحمەد سالار  ||  دونیا: هونەری كوردی لە پێشكەوتندایە  ||  براد بێت خیانەت لە ئەنجلینا دەكات  ||  كیم لەبەر ئەنتەرنێت كوبای جێهێشت  ||  دیزی شا دژی هاوسەرگیری سەلمان خانە  ||  كیت هێشتا وەفادارە بۆ لیۆناردۆ  ||  شۆرشڤان صدیق شڕۆ: پێویستە لە كلیپدا تایبەتمەندییەكانی كۆمەڵگای كوردی لەبەرچاو بگیرێت
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
خانمە هونەرمەند هۆزان جانێ یەكێك لەو هونەرمەندانەیە كە ماوەیەكی زۆرە لە بواری گۆرانی و موزیكدا خزمەت بە هونە�
سەرەڕای ئەوەی كەسانێك رەخنە لە هەندێك كلیپی كوردی دەگرن بەوەی كە لە ئاستی پێویست نییە و لەرووی سیناریۆە كەموك
زوهرە عیشقی: سەرەڕای دەوڵەمەندی و رەسەنی جۆرێك لە بێ سەروبەری لە هونەری كوردیدا بە دی دەكرێت
سۆلین دڵپاك: سینەما و شانۆ لای من جیاوازی نییە، گرنگ ئەوەیە ئەكتەر چۆن پەیامەكە بە بینەر بگەیەنێت
پێویستە هونەرمەندانی کورد دەستبەردای بەرژەوەندی خۆیان بن و هەموو کارێک لەپێناو یەکگرتنی گەلی کورد ئەنجام بدەن
جانی: جگە لە گۆرانی وتن لە منداڵییەوە بە ئاواتەوە بووم بۆ نواندن خانووی خۆم فرۆشت بۆ بەرهەمهێنانی فیلمەكەم
- فیلمەكەم لەسەر جینۆسایدی شنگال بوو بە ناوی (74ـەمین جینۆسایدی شنگال) بۆ ئەوەی ئەو تاوانانەی كە تیرۆریستانی داعش لە شنگال دەرهەق بە خەڵكی خۆڕاگری ئەم شارە خۆشەویستە ئەنجامیان دا و بە یەكێك لەو تاوانانە دادەنرێت كە پێشتریش بە درێژایی مێژوو دەرهەق بە كوردانی ئەم شارە ئەنجام دراوە، من سیناریۆی فیلمەكەم نووسی و دوای راوێژكردن لەگەڵ چەندین نووسەر و رۆژنامەنووسی رۆژئاوای كوردستان دوای سێ مانگ لە مەشق و راهێنان توانیمان ژمارەیەك ئەكتەر بدۆزینەوە بۆ ئەوەی بتوانن بەشداری لە فیلمەكەدا بكەن، دواتر رووم لە ئەڵمانیا كرد بۆ ئەوەی كارەكانی فیلمەكەم تەواو بكەم، بەڵام ئەم فیلمە پێویستی بە بڕە پارەیەكی زۆر بوو، بۆیە ناچار بووم كە خانووەكەی خۆم لە ئەڵمانیا بفرۆشم، بەوەش زیاتر لە 80%ی خەرجییەكانی فیلمەكە لە ئەستۆی خۆم بووە و ئەویتریش بەشی زۆری كچەكەم دابینی كردووە.
- كاتێك فیلمەكەم تەواو كرد، ویستمان لە فیستیڤاڵێكی جیهانی گەورەدا بەشداری پێ بكەین، ئەو كاتە وەرگرتنی فیلم لە فیستیڤاڵی كان كۆتایی پێهاتبوو، بەڵام شانسێكیان بە ئێمەدا كە بریتی بوو لە وەرگرتنی فیلمەكە لە ئاستی نمایشی تایبەت كە لە هۆڵە تایبەتەكانی كان ئەنجام دەدرێت.
- جگە لە نووسینی سیناریۆ و بەرهەمهێنانی فیلمەكە، من رۆڵیشم تێیدا هەیە وەكو نواندن، موزیكەكەشی لە ئەستەنبول تۆمار كراوە و ژمارەیەك گۆرانییەكانی منیش لە فیلمەكەدا هەیە، هەروەها ئەركی بڵاوكردنەوەی فیلمەكەش من لە ئەستۆم گرتبوو، لە رێگای كەسێكی كورد لە پاریس كە كاری بڵاوكردنەوەی فیلم و ناردنیان بۆ فیستیڤاڵە جیهانییەكان ئەنجام دەدات، تا ئێستا بۆ زیاتر لە 8 فیستیڤاڵ نێردراوە، یەكەم بەشداریكردنی فیلمەكە لە فیستیڤاڵی كان بوو، بەشی نمایشی تایبەت و لە ركابەرێتیدابوو لەگەڵ فیلمی چەندین وڵات، ئێستاش بڕیارە لە فیستیڤاڵی مۆناكۆ بەشداری بكەین.
* گرینگی فیلمەكە بۆ خۆت لەچیدایە، بەتایبەتی كە دەربارەی كارەستانی جینۆسایدی كوردانی ئێزیدییە لە دەڤەری شنگال؟
- بۆ من هەر چوار پارچەی كوردستان وەك یەكن و هیچ جیاوازیان نییە، من دەمەوێ خەمەكانی مەهاباد و قامیشلۆ و دیاربەكر و هەڵەبجە و ئەنفال و كیمیاباران و خەباتی كوردانی هەموو جیهان و ئەو زوڵم و زۆردارییەی چەشتوویانە لە رێگای ئەم فیلمەوە كە بەشێكی كەمە بە 6 ملیار كەسی جیهانی بگەیەنم بۆ ئەوەی جیهان لە نزیكەوە ئاگاداری بارودۆخی كوردان ببێ و بێتەدەنگ لە هەمبەر ئەو نەهامەتییانەی كە بەسەر ئێمەدا هاتوون.
- بێگومان پێشتریش ئەو بیرۆكەیە لە مێشكمدا هەبوو، لە یەكەم سەردانم بۆ باشووری كوردستان كە لەسەر بانگهێشتی وەزارەتی رۆشنبیری و لاوان بوو، لەوێ پرسیاریان لێكردم دەربارەی خەونەكانم وەكو هونەرمەندێكی كورد، بە ئاشكرا پێموتن خەونی هەرە گەورەم ئەوەیە رۆژێك لە رۆژان لە فیلمێكی كوردیدا رۆڵم هەبێت و بەشدار بم، من زۆر حەزم لە فیلم بوو، ئەوەش بە لای منەوە شتێكی گرینگ بوو، پێشتر زۆرم دەربارەی سینەما و ئەكتەری سینەمایی و چۆنیەتی نواندن خوێندبوو، ئەم فیلمەش بووە دەرفەتێك بۆ ئەوەی بەشێوەیەكی پراكتیكی خەونەكەم بەدی بێنم، پێموایە ئەوەی پێشكەشم كردووە، زۆر سەركەوتوو بووە، هیوادارم لە دواڕۆژیشدا بتوانم زیاتر پەرە بە تواناكانی خۆم بدەم، من گەشبینم بەوەی كە دەتوانین ئێمەش لە نێو وڵاتانی جیهان دیار بین و لە رێگای فیلمەكانەوە دەنگی خۆمان بە جیهان بگەیەنین.
- سەرەڕای بارودۆخی ناهەمواری ئێستا، من لە ماوەی پێنج مانگدا توانیم دوو ئەلبووم بڵاوبكەمەوە، یەكەمیان چەند گۆرانییەكی فۆلكلۆری رادیۆی یەریڤان بوو، بۆیە بە (رەنگی یەریڤانێ ب دەنگێ جانێ) بڵاوكرایەوە كە هەر هەموویان گۆرانی كلاسیك بوون، ئەوەی دووەمیشیان بە ناوی (گوڵی چیا)یە كە سێ هونراوەی فۆلكلۆرن و یەكیان تێكستی سەركان حەكیم-ـە، ئەوانی دیكە هەموویان تێكست و ئاوازی خۆمە.
بەشێوەیەكی گشتی هەست دەكەم هەر دوو ئەلبوومەكەم سەركەوتوو بوون، من خۆم بەشێكی زۆری سیدییەكانم لە رۆژانی فیستیڤاڵی كان بە سەر نووسەر و ئەكتەر و سیناریستانی جیهانیدا دابەش كرد، كەڤەری سیدییەكە بە زمانەكانی كوردی، توركی، ئەڵمانی، فەرەنسی نووسراوەتە، هەروەها هەوڵمداوە لە رێگای وێنەكانی سیدییەكەوە جلوبەرگی زۆربەی ناوچەكانی كوردستان نیشان بدەم.
- لە ساڵانی رابردوودا هونەرمەندانی كورد هەموو جۆرە هونەرێكی مۆدێڕنیان پێشكەش كرد، بەڵام ئەوەی تێبینی دەكرێت، ئەوەیە كە خەڵك لەم 3-4 ساڵەی دواییدا حەزدەكات گوێ لەو كەسانە بگرێت كە هونەرمەند بن لە هەموو روویەكەوە و دەنگیان هەمیشە بە زیندوویی بمێنێتەوە.
بێگومان ئەوانەش لە ئێستادا ژمارەیان كەمە، بەڵام بەشێوەیەكی گشتی بە بەراورد لەگەڵ 12 ساڵی رابردوو، ئەوەی هونەرمەندان پێشكەشی دەكەن، كارێكی باشە و خزمەت بە هونەری كوردی دەكات.
