ئەنتۆنیۆ كاندرێڤا یاریزانی هەڵبژاردەی ئیتاڵیا بەهۆی پێكانەوە ناتوانێت لە یاریی داهاتووی هەڵبژاردەكەی بەرانبەر هەڵبژاردەی ئێرلەندا یاریی بكات.
داوای ئەوەی ئیتاڵیا بە گۆڵێكی بێوەڵام لە هەڵبژاردەی سویدی بردەوە، كاندرێڤا لەو یارییەدا دووچاری پێكانهاتووە و ئەمڕۆ شەممە لە ڕاهێنانەكانی ئیتاڵیا نەیتوانیوە بەشداری بكات.
ڕۆژنامەی گازێتا دیلۆ سپۆرتی ئیتاڵیا ئاشكرایكرد، پێكانەكەی كاندرێڤا مەترسیدار نییە، بەڵام بە دڵناییەوە ناتوانێت بۆ ماوەی هەفتەیەك یاریی بكات.
ئەو ڕۆژنامەیە ئاماژەی بەوەشكرد، دوای ئەوەی ئیتاڵیا سەركەوتنی بۆ قۆناغی 16ی یۆرۆی مسۆگەر كرد، كاندرێڤا دەتوانێت لە قۆناغەدا یاری بكات.
ڕۆژی چوارشەممەی داهاتوو لە گەڕی سێیەمی پاڵەوانێتی یۆرۆی 2016 لەكۆمەڵەی پێنجەمدا هەردوو هەڵبژاردەی ئیتاڵیا و ئێرلەندا رووبەڕووی یەكدەبنەوە.
