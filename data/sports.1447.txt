لویس سوارێز یاریزانی یانەی بەرشلۆنە ئیسپانی بەفەرمی بووە گۆلكاری ئەم وەرزەی خولی پلە یەكی ئیسپانی دوای ئەوەی توانی لەم وەرزەدا چل گۆڵ تۆمار بكات.
ئەمڕۆ لە كۆتا هەفتەی خولی پلە یەكی ئیسپانی یانەی بەرشلۆنە لەدەرەوەی یاریگای خۆی توانی بە سێ گۆڵی بێ وەڵام لە یانەی گرانادا بباتەوە، هەرسێ گۆڵەكە سوارێز كردی و كۆی گۆڵەكانی گەیاندە چل گۆڵ.
سوارێز بەو چل گۆڵەی لەم وەرزەدا توانی خۆی بگەینێتە پلەی سێیەمی مێژووی گۆڵكارانی خولی پلە یەكی ئیسپانی، لە دوای هەریەك لە مێسی و ڕۆناڵدۆوە دێت.
سوارێز توانی هەریەك لە تیلمۆ زارا و هۆگۆ سانچێز تێپەرێنێت كە لە رابردوودا سی هەشت گۆڵیان لەیەك وەرزدا كردووە، بەڵام یەكەم یاریزان كە ئەو ژمارە گۆڵەی شكاند كریستیانۆ ڕۆناڵدۆ بوو كاتێك توانی چل و یەك گۆڵ لە یەك وەرزدا تۆمار بكات.
بەڵام لە ساڵی دوو هەزارو یانزە بۆ دوو هەزارو دوانزە لیۆنیل مێسی توانی پەنجا گۆڵ لەیەك وەرزی لا لیگا بكات بووە گۆڵكاری میژووی خولی پلە یەكی ئیسپانی.
