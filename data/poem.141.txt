بە ئاهێکى قوڵەوە باسى ئەو شەوە زەنگەت بۆ دەکات کەلەگەڵ تریفەى مانگ لە ژوانێکى تەڕ دابوون و تریفە دەستى لە نێو سنگ و مەمکى کانیدا بوو .
لە پڕ خانمێک هات و سەرچاوەکەى پڕ کرد لە خڕە بەرد و بۆ هەمیشە ووشکى کرد و ئەو دوو عاشقە شێتەى بۆ ئەبەدى لەیەک کرد لەو ڕۆژەوە تریفەکانى مانگ بە تەنیا ماونەتەوە و مەعشوقەکەیان لێ بزرکرد
زۆربەى دارەکان گەواهى بۆ ئەو شەوانە دەدەن کە من لە ژێریاندا هاوار و شیونى عەشقم دەکرد ، کورسیەکان ، گوڵەکان ، سنەوبەرەکان تەنانەت مەل و چولەکە و مێروولە و کرم و بۆقەکانیش گواهى دەدەن
